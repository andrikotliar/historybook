---
title: Організація предметних олімпіад
date: 2023-11-08
description: Проведення шкільних предметних олімпіад у 2023-2024 н.р.
---
За організаційне та методичне забезпечення проведення Всеукраїнських учнівських олімпіад відтепер відповідатиме Національний центр «Мала академія наук України».

Відповідна норма міститься в наказі МОН про проведення Всеукраїнських учнівських олімпіад в 2023/24 навчальному році.

Цього року традиційно предметні олімпіади будуть проведені в 4 етапи.

Перший етап у школах відбудеться у жовтні-листопаді, другий районний або міський етап – у листопаді-грудні.

Обласні етапи предметних олімпіад мають бути проведені у січні-лютому, а всеукраїнські етапи відповідно у березні-квітні 2024 року.

Забезпечення заходів безпеки під час проведення олімпіад покладено на обласні органи управління у сфері освіти та заклади післядипломної педагогічної освіти.