---
title: Початок Національно - визвольної війни
description: Причини, початок національно- визвольної війни
date: 2025-11-23
---

![Національно-визвольна війна Українського народу під проводом Богдана  Хмельницького (1648-1657рр.), м-б 1:1 100 000 (8 клас)](/uploads/pochatok-natsional-no-vyzvol-noyi-vijny/f17e2b3f-ac08-4d3d-b0e7-cb9e98234e48.jpg)

<table><tbody><tr><td><p><img alt="Битва під Жовтими Водами — Вікіпедія" src="/uploads/pochatok-natsional-no-vyzvol-noyi-vijny/5336732d-ab85-46f6-ab20-2f179311e309.png"></p></td><td><p><a id="_Hlk214196108"></a>29 квітня – 16 травня 1648 р. битва біля Жовтих вод</p><p>Перша битва, що закінчилася перемогою козацько- татарських військ.</p><p>Близько 5000 українських козаків на чолі з Богданом хмельницьким</p><p>Близько 4000 кримських татар на чолі з Тугай – Беєм</p><p>Польське військо близько 4000 на чолі із гетьманом Стефаном Потоцьким та полководцем Стефаном Чарнецьким, які обидва потрапили до козацько–татарського полону під час битви.</p><p>29 квітня польські війська стали табором, окопавшись.</p><p>Козаки підійшли під самі шанці Речі Посполитої, підкопалися, підвезли гармати, порох, почали приступ.</p><p>Поляки мали сильнішу артилерію, відбили напад запорожців. Розпочалася позиційна боротьба.</p><p>Козаки замкнули звідусіль табір Речі Посполитої, почали його обстрілювати та періодично йшли на нього приступом: «день і ніч боротьба з ними була, і по кілька разів на день».</p><p>30 квітня 1648 року штурм табору Речі Посполитої розпочався наступом козацької піхоти при підтримці кримської кінноти.</p><p>8 — 9 травня кримська кіннота залишила Жовті Води, пішла в район зосередження на Інгульці.</p><p>На підтримку поляків йшли реєстрові козаки.</p><p>Посланці Б.Хмельницького переконали їх перейти на сторону повсталих.</p><p>14 травня під час переговорів Хмельницький і Потоцький-молодший (його змусили вести перемовини власні вояки) домовилися: коронярі передають козакам всю артилерію з порохом та клейноди, їм дають можливість відступити до Крилова.</p><p>Вночі з 15 на 16 травня військо Речі Посполитої вишикувалося для здійснення маршу до урочища Княжі Байраки в умовах козацького оточення.</p><p>Стефан Потоцький не здогадувався, що в його тилу проходить кримське військо. На шляху відходу Кривоніс перекопав дорогу, приготувався у засідці. Коли на світанку Стефан почав рух, позаду почувся дикий крик, хмара стріл. По опису очевидця, стріли нищили і нівечили людей і коней; перший напад був відбитий, другим табір урядовців було розірвано. Почавши бігти вперед, Стефан потрапив на загін Кривоноса. Стефан був поранений, потрапив до кримського полону, помер від гангрени 19 травня.</p></td></tr></tbody></table>

![Передумови і причини Національно-визвольної війни. Козацько-кримський  союз.. | Урок на 5 завдань. Історія України](/uploads/pochatok-natsional-no-vyzvol-noyi-vijny/0fdbd00e-b9a2-4930-94f2-7c82e2162237.jpg)

<table><tbody><tr><td><p><img alt="Корсунська битва — Вікіпедія" src="/uploads/pochatok-natsional-no-vyzvol-noyi-vijny/e1c4ae71-dfd7-43b8-b309-0755cf77e2d3.png"></p></td><td><p><a id="_Hlk214196134"></a>25-26 травня 1648 р. Корсунська битва</p><p>Козацька армія близько 15000 на чолі з Богданом Хмельницьким</p><p>Кримськотатарська кіннота близько 3000 на чолі з Тугай Беєм</p><p>Польські війська 15000 піхоти, 5000 кінноти, 50 гарматна чолі з Миколай Потоцьким та Марціна Калиновського. На допомогу йшли загони Яреми Вишневецького.</p><p>22 травня 1648 р. польські війська зупинилися біля Корсуня.</p><p>24 травня виступив полк Максима Кривоноса.</p><p>М,Потоцький віддав наказ спалити Корсунь.</p><p>На воєнній раді польське командування вирішило відступити.</p><p>М. Кривоніс спираючись на розвідку дав наказ перекопати дорогу для відступу польських військ.</p><p>26 травня польські війська почали відхід на північ.</p><p>Польське військо було зупинене в глибокій балці, де ліворуч було болото, а праворуч кручі пагорбів, попереду перекоп козаків.</p><p>Тіснота не дала змоги розгорнутися польському війську для бою.</p><p>Козаки Кривоноса вдарили спереду і флангів. З тилу атакували козаки Хмельницького і кіннота Тугай Бея.</p><p>Армія поляків була розгромлена.</p><p>М.Потоцький і М.Калиновський, 127 офіцерів, 80 вельмож і багато солдат потрапили в полон. Козаки захопили великий обоз, 41 гармату, зброю, провіант.</p><p>Внаслідок двох битв була знищена урядова армія Речі Посполитої.</p><p>У цей час помер польський король Владислав Четвертий.</p><p>Створилися умови для зростання козацького повстання.</p></td></tr></tbody></table>

Перемоги під Жовтими Водами і Корсунем спричинили розгортання боротьби на всій території України. До кінця літа 1648 року Лівобережна і більшість земель Правобережної України опинилися під контролем повстанців. Уже перші битви дарували Богдану Хмельницькому побратимів- талановитих воєначальників Максима Кривоноса, Данила Нечая, Івана Богуна. Тим часом гетьман озброював військо і налагоджував управління звільненими територіями за козацьким звичаєм і правом.

Тоді ж королівський уряд збирав посполите рушення (загальний військовий збір шляхти).

Після безрезультатних переговорів між протиборчими сторонами, восени 1648 року відновилися воєнні дії.

<table><tbody><tr><td><p><img alt="Битва під Пилявцями — Вікіпедія" src="/uploads/pochatok-natsional-no-vyzvol-noyi-vijny/c80fca87-e209-4c26-9c09-494f3c3ac961.png"></p></td></tr><tr><td><p><a id="_Hlk214196207"></a>11-13 вересня 1648 р. – битва пі Пилявцями</p><p>Козацькі війська – 60000 Повсталі селяни – 40000 Кримськотатарська кіннота – 4000</p><p>Польські війська- 32000 поляків, німців – 8000, слуги – 50000, 92 гармати. Командував Януш Тишкевич</p><p>Біля Пилявців козака укріпили табір.</p><p>9 вересня на другому березі р. Іква отаборилися поляки навпроти греблі</p><p>11 вересня розпочалися бої за греблю. Поляки перейшли річку і розпочали штурм козацького табору.</p><p>13 вересня на допомогу козакам підійшли буджацькі татари.</p><p>13 вересня – основний бій.Після контнаступу військ Б.Хмельницького польські війська почали відступати.</p><p>14 вересня 1648 р. польські війська відступили.</p><p>Війська Б.Хмельницького захопили артилерію, обоз.</p><p>Звільнено Волинь, Поділля.</p></td></tr></tbody></table>

Одразу після Пилявецької битви Богдан Хмельницький розпочав похід на Галичину. Наприкінці вересня в облогу взяли Львів, а через місяць - Замостя.

Перебуваючи під Замостям, Богдан Хмельницький погодився на переговори з представниками

новообраного польського короля Яна ІІ Казимира.

Вони завершилися укладенням перемир'я. Ян ІІ Казимир пообіцяв виконати вимоги повстанців,

насамперед, повернути козацькі привілеї, забезпечити вільний прохід козаків до Чорного моря, амністувати всіх учасників повстання.

Повстанці погодилися припинити воєнну кампанію, визнати владу нового польського короля і повернутися назад. 23 грудня 1648 року Богдан Хмельницький тріумфально в'їхав до Києва, який

зустрів його дзвонами в церквах, тисячними натовпами люду.

Попри укладене перемир'я, в 1649 році воєнні дії поновили. Коронна армія, порушивши перемир'я, почала наступ.

В травні 1649 року козацьк- кримськотатарському війську вдалося оточити основні сили поляків

біля міста Збараж. А коли сам король Ян ІІ Казимир на чолі посполитого рушення спробував їх розблокувати, то й він зазнав поразки неподалік міста Зборова і змушений був просити миру.

<table><tbody><tr><td><p><img alt="Збараж" src="/uploads/pochatok-natsional-no-vyzvol-noyi-vijny/5da8f90a-d8dd-472c-9225-e91fc95f266e.jpg"></p></td><td><p>Польські війська під командуванням Яреми Вишневецького після ряду поразок відступило за мури м. Збараж.</p><p><a id="_Hlk214196252"></a>30 червня – 12 серпня 1649 р.</p><p>1 липня – обстріл мурів козацькою артилерією</p><p>3 і 4 липня – штурми</p><p>10-29 липня – бої</p><p>На виручку оточених йшли польські війська на чолі з королем Яном ІІ Казимиром.</p><p>Б.Хмельницький виступив проти них.</p></td></tr></tbody></table>

<table><tbody><tr><td><p><img alt="Зборівська та Збаразька битви - Вояцьке щастя - Серія 'Великі українці' -  Богдан Хмельницький - 2007" src="/uploads/pochatok-natsional-no-vyzvol-noyi-vijny/757e108b-49d9-45fc-8420-1ec007a5c034.jpg"></p></td><td><p><a id="_Hlk214196289"></a>5-6 серпня 1649 р.- Зборівська битва</p><p>30000 козаків</p><p>10000–20000 татар</p><p>35000–40000 поляків, найманців і озброєних слуг</p><p>5 серпня, менше ніж за день їзди від Збаража, під час переправи через річку Стрипу, коронне військо зненацька атакували козаки. Армія Яна II Казимира не була готовою до бою і, коли почався наступ, частина шляхти саме обідала. Втративши у бою близько 4000 вояків, польський король, німецькі найманці та артилерія (приблизно 15 гармат різного калібру) переправилися через річку Стрипу і розпочали будувати табір.</p><p>Козаки, виставивши ряд гармат, обстрілювали табір. Козацька артилерія, що складалася з гармат, здобутих у польських гарнізонах за рік до того, була досить сильною, щоб обстрілювати табір з одного кінця до іншого. В таборі розпочалася паніка, шляхтичі ховалися у вози і під вози, а король власноручно виганяв їх звідти палашем.</p><p>Бої йшли з перемінним успіхом.</p><p>Ян ІІ Казимир розпочав переговори з кримським ханом, який не зацікавлений у перемозі й посиленні Б. Хмельницького. Після переговорів укладена угода, в якій польський король пообіцяв кримським татарам виплатити велику суму упоминків і дозволив брати ясир та грабувати українські землі на шляху до Криму. Не маючи можливості одночасно воювати проти усіх військ, Б. Хмельницький під тиском хана змушений розпочати переговори і укласти з королем Речі Посполитої Зборівський договір.</p></td></tr></tbody></table>

У розпал Збаразько - Зборівської кампанії з півночі на Київ рушило військо великого гетьмана литовського князя Януша Радзивілла.

Зупинив його просування неподалік міста Лоїв 10-тисячний козацький корпус київського полковника Михайла-Станіслава Кричевського.

Кровопролитна Лоївська битва 21 липня 1649 року не визначила переможця: литовське військо було зупинене, але й козаки зазнали надто великих втрат, а сам тяжко поранений полковник потрапив у полон, де загинув

Зборівський договір — це мирна угода, укладена 18 серпня 1649 року між Військом Запорозьким на чолі з гетьманом Богданом Хмельницьким та Річчю Посполитою після Зборівської битви.

За умовами договору, Україна (Гетьманщина) отримала автономію в межах Київського, Чернігівського та Брацлавського воєводств, з обмеженням реєстру до 40 тисяч козаків.

Основні положення Зборівського договору:

Територія: Гетьманщина визнавалася в межах Київського, Чернігівського та Брацлавського воєводств.

Влада: Влада на цих територіях належала гетьману, а польським військам було заборонено там перебувати.

Козацький реєстр: Чисельність реєстрового козацтва обмежувалася 40 000 осіб.

Державні посади: Державні посади могли обіймати виключно православні.

Амністія: Проголошувалася амністія для всіх учасників повстання.

Релігійні питання: Відновлювалася Київська митрополія, а три православні ієрархи мали увійти до сейму Речі Посполитої.

Інші умови: Поляки виводили свої війська з території Гетьманщини, а «випищики» (ті, хто не увійшов до реєстру) мали повернутися до своїх панів.

Хоча договір формально визнавав українську державність, польська шляхта та духовенство згодом не виконували його умов.