---
title: 7 клас. Історія України. Урок узагальнення. Розділ "КИЇВСЬКА ДЕРЖАВА у другій половині XI – першій половині XIII ст." 
description: Семикласники закріплять набуті впродовж вивчення розділу знання, уміння, навички 
date: 2021-11-14
---

Мета: здійснити узагальнення й тематичний контроль знань, умінь і навичок, набутих учнями впродовж вивчення теми; удосконалити наявні вміння й навички; виховувати шанобливе ставлення до минулого України.

## Структура уроку

І. Учитель: Прошу учнів здати опорні конспекти № 12- 15 , історичний портрет Володимира Мономаха, контурні карти або картосхеми.

(Асистент збирає опорні конспекти, історичний портрет Володимира Мономаха, картосхеми )

ІІ. Учитель:  Ми закінчили з вами роботу за розділом "КИЇВСЬКА ДЕРЖАВА у другій половині XI – першій половині XIII ст." Сьогодні ми підведемо підсумок даній роботі. На даному уроці ви попрацюєте з:

- Тестами.
- Виконаєте завдання "Знайди слово".
- Заповните синтетичний конспект.
- Виконаєте додаткове завдання за бажанням "Розгадай кросворд".

Оцінки за даний розділ будуть складатися з оцінок за опорні конспекти, міні-тести, історичний портрет Володимира Мономаха, картосхеми та додаткові завдання, повідомлення, отримані оцінки за сьогоднішній урок.

## Тести

Кожне правильно виконане завдання оцінюється в 1 бал.

<table>
   <thead>
      <tr>
         <td><b>Запитання</b></td>
         <td><b>Відповіді</b></td>
      </tr>
   </thead>
   <tbody>
      <tr>
         <td>
            <p><b>1. Розставте відповідники, які землі отримали у спадок дані князі</b></p>
            <table>
               <tbody>
                  <tr>
                     <td style="border:none; padding-left: 0; padding-bottom: 0;">А. Ізяслав</td>
                     <td style="border:none; padding-bottom: 0;">1. Смоленські</td>
                  </tr>
                  <tr>
                     <td style="border:none; padding-left: 0; padding-bottom: 0;">Б. Святослав</td>
                     <td style="border:none; padding-bottom: 0;">2. Володимиро-Волинські</td>
                  </tr>
                  <tr>
                     <td style="border:none; padding-left: 0; padding-bottom: 0;">В. Всеволод </td>
                     <td style="border:none; padding-bottom: 0;">3. Київські</td>
                  </tr>
                  <tr>
                     <td style="border:none; padding-left: 0; padding-bottom: 0;">Г. Ігор</td>
                     <td style="border:none; padding-bottom: 0;">4. Переяславські</td>
                  </tr>
                  <tr>
                     <td style="border:none; padding-left: 0; padding-bottom: 0;">Д. В'ячеслав </td>
                     <td style="border:none; padding-bottom: 0;">5. Чернігівські</td>
                  </tr>
               </tbody>
            </table>
         </td>
         <td>
            <p>А-3</p>
            <p>Б-5</p>
            <p>В-4</p>
            <p>Г- 2</p>
            <p>Д-1</p>
         </td>
      </tr>
      <tr>
         <td>
            <p><b>2. На якому князівському з'їзді було прийнято рішення "Кожен хай держить вотчину свою" та вирішили розглядати захоплення чужої вотчини як злочин і разом виступати проти того, хто спробує це вчинити</b></p>
            <p>А. Вишгород</p>
            <p>Б. Любеч</p>
            <p>В. Витичев</p>
            <p>Г. Біля Долобського озера</p>
         </td>
         <td>Б</td>
      </tr>
      <tr>
         <td>
            <p><b>3. Роки правління Володимира Мономаха в Києві</b></p>
            <p>А. 1113 - 1125</p>
            <p>Б. 1111- 1125</p>
            <p>В. 1113 - 1123</p>
            <p>Г. 1111- 1123</p>
         </td>
         <td>А</td>
      </tr>
      <tr>
         <td>
            <p><b>4. Через яке князівство проходили Грецький, Соляний, Залозний торговельні шляхи</b></p>
            <p>А. Волинське</p>
            <p>Б.Галицьке</p>
            <p>Г. Київське</p>
            <p>Д.Чернігівське</p>
         </td>
         <td>Г</td>
      </tr>
      <tr>
         <td>
            <p><b>5. В якому році Андрій Боголюбський вчинив погром Києва, бажаючи знищити Київ як столицю - суперницю для того, щоб піднести роль Володимиро- Суздальського князівства</b></p>
            <p>А. 1160</p>
            <p>Б. 1165</p>
            <p>В. 1169</p>
            <p>Г. 1175</p>
         </td>
         <td>В</td>
      </tr>
      <tr>
         <td><b>6. Вставте пропущені слова : "Найбільшим уділом Черніговської землі було __________________ князівство"</b></td>
         <td>Новгород-Сіверське</td>
      </tr>
      <tr>
         <td>
            <p><b>7. Коли дочка князя Всеволода Ярославовича Янка заснувала при Андрієвському монастирі школу для дівчат</b></p>
            <p>А. 1068</p>
            <p>Б. 1070</p>
            <p>В. 1078</p>
            <p>Г. 1080</p>
         </td>
         <td>А</td>
      </tr>
      <tr>
         <td>
            <p><b>8. За зразком Успенського собору Києво - Печерської лаври був зведений Михайлівський Золотоверхий собор у Києві в:</b></p>
            <p>А. 1100</p>
            <p>Б. 1108</p>
            <p>В. 1110</p>
            <p>Г. 1118</p>
         </td>
         <td>Б</td>
      </tr>
      <tr>
         <td>
            <p><b>9. Прочитайте уривок з історичного джерела та дайте відповідь на запитання.</b></p>
            <p><i>«Прийшли іноплемінники на Руську землю. А Ізяслав, і Святослав, і Всеволод вийшли супроти них на річку Альту. І коли настала ніч, рушили вони одні проти одних. За гріхи наші напустив бог на нас поганих, і побігли руські князі, і були переможені».</i> </p>
            <p>Із ким зійшлися в битві руські князі?</p>
            <p>А. Хозарами</p>
            <p>Б. Печенігами</p>
            <p>В. Монголами</p>
            <p>Г. Половцями</p>
         </td>
         <td>Г</td>
      </tr>
      <tr>
         <td>
            <p><b>10. Установіть послідовність подій</b></p>
            <p>А. Перша літописна згадка назви "Україна"</p>
            <p>Б. Битва на річці Альта, де перемогли половці</p>
            <p>В. Прийняття статуту Володимира Всеволодовича</p>
            <p>Г. Князівський з"їзд у Вишгороді, де був прийнятий збірник законів "Правда Ярославичів"</p>
         </td>
         <td>Б, Г, В, А</td>
      </tr>
   </tbody>
</table>

(Учні здають заповнені бланки)
   
## "Знайди слово"

За кожні шість правильно вставлених слів - 1 бал, максимально 6 балів.

(Учні читають текст та розставляють слова, що подані нижче у необхідних місцях)

<div style="padding: 20px; background: #f8f8f8;">

Великий князь київський Ярослав Мудрий  склав заповіт, у якому закликав синів жити в мирі та злагоді й установив нову систему успадкування князівських престолів.

В основу нової системи управління та успадкування князівств Ярослав Мудрий поклав принцип ___________ .

Територія Київської держави поділялася на окремі володіння — ________________ . Міста і землі, які заповів їм батько, Ярославичі вважали своїми особистими спадковими володіннями — ___________ . Сини Ярослава Мудрого намагалися слідувати заповіту батька.

Період 1054—1073 рр. в історії Русі називають добою _____________ . А ось позбавлені влади князі на Русі дістали назву _________ . Саме вони стали вагомим чинником подальшої ___________ .

Князям постійно доводилося вести боротьбу з кочівниками. Про появу орд кочівників - _____________ на кордонах Русі в літописі вперше згадується під 1055 р. Боротьба за великокиївський престол продовжувала наростати. У кінці ХІ ст. на Русі на деякий час відновилася одноосібна ______________ .  Але центральна влада на Русі послаблювалася, боротьба між нащадками Ярослава Мудрого загострювалася, це викликало появу князівських _________ - ________ .

Кінець ХІ — середина ХІІІ ст. увійшли в історію Русі як період ____________ ___________ .  Вона дістала назву _____________ , оскільки її визначальними причинами були утвердження й подальший розвиток ____________________ , виділення окремих земель і поява значних політичних центрів, їхнє прагнення самостійності та незалежності від головного державного центру — ________ .  У запровадженні своєї політики великим князям доводилося покладатися на ____________ ______________ . Із розвитком господарства і ____________ відносин зміцнювалося і велике землеволодіння. Базуючись на _______________  ______________ , воно посилило владу місцевих князів і __________ , які, у свою чергу, прагнули економічної самостійності та політичної відокремленості. Міста, як правило, були центрами __________ і  _____________ .

В ХІІ ст. Київська Русь остаточно розділилася на окремі князівства, які згодом продовжували ділитися на окремі землі та малі князівства. В оповіді про смерть Володимира Глібовича, переяславського князя, літописець вперше вжив стосовно земель Південної Русі назву « _____________ ».

В другій половині ХІ – середині ХІІІ століття культура Русі набула самобутніх рис. Провідним освітнім центром Русі був ____________ _________ . Археологічні джерела підтверджують, що писемність та освіта поширювалася серед населення. Підтвердженням цього є _____________ ___________ , знайдені переважно в північних містах Русі. По іншим містам знайдено багато знарядь для письма: ___________ і _________ __________ .

По всіх великих містах поширюється практика збирання книг. Найперша і найбільш значна ___________ розташовувалася в Софії Київській. У містах діяли центри з переписування книг - ___________ . Серед народної творчості, притаманної саме цьому періоду, слід визначити _____________ _________ , у якому оспівувалися перемоги вождя - князя та його дружини. ___________ доповнюються новими сюжетами про боротьбу з половцями.

Своєрідною енциклопедією різних знань цієї доби були «_____________» — збірники різних за тематикою творів переважно візантійських учених, які розтлумачують деякі складні для розуміння біблійні сюжети, а також повчають та дають настанови. Найоригінальнішою формою давньоруської літератури були __________ . З архітектурою церков тісно пов’язаний монументальний живопис, представлений ___________ і ___________ . Першими творами станкового живопису були __________ .

У ХІІІ ст. з’являється _________ — особливе декоративне письмо, яке використовувалося в рукописах, на фресках, іконах, могильних плитах тощо.

В ХІ—ХІІІ ст. досягли розквіту технології руських ювелірних майстрів перегородчастої _______ , ________ та ___________ .

</div>

### Слова для тексту

<table>
   <tbody>
      <tr>
         <td>Києва</td>
         <td>літописи</td>
         <td>вотчинами</td>
         <td>тріумвірату</td>
         <td>міжусобної боротьби</td>
      </tr>
      <tr>
         <td>фресками</td>
         <td>монархія</td>
         <td>з’їздів</td>
         <td>політичної роздробленості</td>
         <td>в’язь</td>
      </tr>
      <tr>
         <td>землеволодіння</td>
         <td>бояр</td>
         <td>половців</td>
         <td>ремесла</td>
         <td>черні</td>
      </tr>
      <tr>
         <td>феодальних</td>
         <td>торгівлі</td>
         <td>сеньйорату</td>
         <td>«Україна»</td>
         <td>Софійський собор</td>
      </tr>
      <tr>
         <td>удільних правителів</td>
         <td>берестяні грамоти</td>
         <td>скемів</td>
         <td>писала</td>
         <td>феодальної</td>
      </tr>
      <tr>
         <td>воскові дощечки</td>
         <td>«ізгої»</td>
         <td>скрипторії</td>
         <td>дружинний епос</td>
         <td>«Ізборники»</td>
      </tr>
      <tr>
         <td>мозаїками</td>
         <td>емалі</td>
         <td>натуральному господарстві</td>
         <td>зерні</td>
         <td>уділи</td>
      </tr>
      <tr>
         <td>билини</td>
         <td></td>
         <td></td>
         <td></td>
         <td></td>
      </tr>
   </tbody>
</table>

### Кінцевий текст для перевірки

Великий князь київський Ярослав Мудрий  склав заповіт, у якому закликав синів жити в мирі та злагоді й установив нову систему успадкування князівських престолів. В основу нової системи управління та успадкування князівств Ярослав Мудрий поклав принцип сеньйорату. Територія Київської держави поділялася на окремі володіння — уділи. Міста і землі, які заповів їм батько, Ярославичі вважали своїми особистими спадковими володіннями — вотчинами. Сини Ярослава Мудрого намагалися слідувати заповіту батька. Період 1054—1073 рр. в історії Русі називають добою тріумвірату.  А ось позбавлені влади князі на Русі дістали назву «ізгої». Саме вони стали вагомим чинником подальшої міжусобної боротьби. Князям постійно доводилося вести боротьбу з кочівниками. Про появу орд кочівників-половців на кордонах Русі в літописі вперше згадується під 1055 р. Боротьба за великокиївський престол продовжувала наростати. У кінці ХІ ст.. на Русі на деякий час відновилася одноосібна монархія. Але центральна влада на Русі послаблювалася, боротьба між нащадками Ярослава Мудрого загострювалася, це викликало появу князівських з’їздів (снемів). Кінець ХІ — середина ХІІІ ст. увійшли в історію Русі як період політичної роздробленості.  Вона дістала назву феодальної, оскільки її визначальними причинами були утвердження й подальший розвиток землеволодіння, виділення окремих земель і поява значних політичних центрів, їхнє прагнення самостійності та незалежності від головного державного центру — Києва.  У запровадженні своєї політики великим князям доводилося покладатися на удільних правителів. Із розвитком господарства і феодальних відносин зміцнювалося і велике землеволодіння. Базуючись на натуральному господарстві, воно посилило владу місцевих князів і бояр, які, у свою чергу, прагнули економічної самостійності та політичної відокремленості. Міста, як правило, були центрами ремесла і торгівлі. В ХІІ ст. Київська Русь остаточно розділилася на окремі князівства, які згодом продовжували ділитися на окремі землі та малі князівства. В оповіді про смерть Володимира Глібовича, переяславського князя, літописець вперше вжив стосовно земель Південної Русі назву «Україна».  В другій половині ХІ – середині ХІІІ століття культура Русі набула самобутніх рис. Провідним освітнім центром Русі був Софійський собор. Археологічні джерела підтверджують, що писемність та освіта поширювалася серед населення. Підтвердженням цього є берестяні грамоти, знайдені переважно в північних містах Русі. По іншим містам знайдено багато знарядь для письма: писала і воскові дощечки. По всіх великих містах поширюється практика збирання книг. Найперша і найбільш значна бібліотека розташовувалася в Софії Київській. У містах діяли центри з переписування книг - скрипторії. Серед народної творчості, притаманної саме цьому періоду, слід визначити дружинний епос, у якому оспівувалися перемоги вождя - князя та його дружини. Билини доповнюються новими сюжетами про боротьбу з половцями. Своєрідною енциклопедією різних знань цієї доби були «Ізборники» — збірники різних за тематикою творів переважно візантійських учених, які розтлумачують деякі складні для розуміння біблійні сюжети, а також повчають та дають настанови. Найоригінальнішою формою давньоруської літератури були літописи. З архітектурою церков тісно пов’язаний монументальний живопис, представлений мозаїками і фресками. Першими творами станкового живопису були ікони. У ХІІІ ст. з’являється в’язь — особливе декоративне письмо, яке використовувалося в рукописах, на фресках, іконах, могильних плитах тощо. В ХІ—ХІІІ ст. досягли розквіту технології руських ювелірних майстрів перегородчастої емалі, зерні та черні. 

## Заповни синтетичний конспект

Виконати вертикально, максимальна оцінка - 4 бали.

| Рік смерті Ярослава Мудрого - | 1113-1125 рр.-          | Політична роздробленість                                     | Провідним освітнім центром Русі в Києві був -                |
| ----------------------------- | ----------------------- | ------------------------------------------------------------ | ------------------------------------------------------------ |
| Успадкування за принципом -   | 1113 р. Київ -          | Феодальна роздробленість                                     | 1068 р. Янка -                                               |
| З 1054 р. по 1073р. -         | 1113 р. - прийнято      | У період політичної роздробленості на території сучасної України існували найбільші князівства - | Берестяні грамоти -                                          |
| Вотчина -                     | Монархія -              | Столиця,  релігійний центр Русі -                            | Бібліотека - це                                              |
| Ізгої -                       | 1125- 1132 рр. -        | 1169 р. -                                                    | Скрипторій - це                                              |
| 1068 р. -                     | Міжкнязівські усобиці - | Другий після Києва центр Русі -                              | Дружинний епос - це                                          |
| 1072 р. -                     |                         | 1185 р. -                                                    | Остромислове Євангеліє створене в ____ дияконом ______       |
| 1097 р. -                     |                         | Найвизначніший переяславський князь -                        | Ізборники - це                                               |
| 1103-1116 рр.-                |                         | Найбільшої могутності Галицьке князівство досягло за князя - | Київський літописний звід відомий під назвою                 |
|                               |                         | За об’єднання та зміцнення Волинського князівства (1154- 1205 рр.) боролися князі - | Твором мемуарного жанру є -                                  |
|                               |                         |                                                              | Наприкінці ХІІ – на початку ХІІІ ст. новий архітектурний стиль проявився в _________церкві в Чернігові |
|                               |                         |                                                              | Монументальний живопис представлений -                       |
|                               |                         |                                                              | Перші твори станкового живопису -                            |
|                               |                         |                                                              | В’язь -                                                      |
|                               |                         |                                                              | Технологія зерні в ювелірних виробах - це                    |
|                               |                         |                                                              | Кращі ювелірні вироби, виготовлені в техніці черні є         |
   
## Додаткове завдання. Розгадай кросворд

Максимальна кількість балів - 4.
   
У вертикальних виділених клітинках прочитаєте ім’я останнього правителя єдиної Русі - України (Мстислав)

1. Місце проживання ченців, відділене стінами від зовнішнього світу. (Монастир)
2. Низка правителів з одного й того самого роду, які змінюють один одного за правом успадкування влади. (Династія)
3. Феодальна земельна власність та пов’язані з нею права на залежних селян. (Вотчина)
4. Представники правлячого стану на Русі, що займали панівне становище в управлінні державою (після князів), феодали-землевласники. (Бояри)
5. Внутрішній розбрат, війна між окремими людьми чи суспільними групами в державі. (Міжусобиця)
6. Народність тюркського походження. Прийшли в Північне Причорномор’я з Північно - Західного Казахстану. З ними вели запеклу боротьбу князі в ХІІ столітті, але частина з них родичалася. (Половці)
7. Стародавні написи та малюнки різного змісту, зроблені гострими предметами на посуді, стінах тощо. (Графіті)
8. Народні збори всього дорослого вільного населення, що приймали рішення з важливих громадських і державних справ. (Віче)

![](/uploads/7-krosword-rosdroblenist.png)

(Учні здають всі виконані завдання)

**Учитель:** За урок узагальнення максимальна оцінка 12. Нагадую, що ваша тематична оцінка складається з усіх оцінок отриманих під час вивчення розділу. (Якщо заняття проходили дистанційно, то оцінка складається з оцінок за всі виконані завдання, надіслані вчителю). Дякую за вашу працю.
