---
title: 5 клас. Урок узагальнення. Усе має минуле.
description: Учні систематизують та узагальнять знання про роль праці у житті людини, відмінності між містом та селом, про розвиток науки та освіти на українських землях, роль відпочинку та медицини у житті людини.
date: 2021-05-08
---

Мета уроку: систематизувати та узагальнити знання учнів про роль праці у житті людини, відмінності між містом та селом, про розвиток науки та освіти на українських землях, про роль відпочинку та медицини у житті людини, продовжити роботу з термінами та поняттями, застосовувати набуті знання практично, виховувати зацікавленість історією.

Учитель:

Вже дзвінок сигнал нам дав:

Працювати час настав.

То ж і ми часу не гаймо,

Роботу швидко починаймо.

Ми у цьому навчальному році закінчили вивчення останньої теми «Усе має минуле». Протягом вивчення теми ви змогли розпізнати явні зміни, яких упродовж історії зазнало життя в місті й селі; розпізнати  зміни, які відбулися в історії у сфері освіти й науки; встановити окремі причини зростання тривалості життя людей упродовж останніх століть та зрозуміли, що життя та заняття людей постійно змінюються і наступні покоління будуть мати багато нових професій та занять, які зараз не відомі, або лише зароджуються і багато хто з вас через 6-10 років може займатися новими напрямками у науці та виробництві. 

На сьогоднішньому уроці ми повторимо «Праця і господарство: колись і сьогодні», «Міста і села в минулому і зараз», «Наука та освіта на українських землях», «Дозвілля, турбота про здоров’я колись і тепер». 

Як завжди нам допоможе гра. Перед вами ігрове поле, воно поділене на 4 сектори, набір карток, фішки, кубик, різнокольорові кружечки – бали. Клас ділимо на 4 команди. Розігруємо черговість ходу. Кидаємо кубик і просуваємо свою фішку на певну кількість кроків, спочатку в І секторі, потім у ІІ і т.д.. Учасник бере картку з номером, що випав, читає, швидко радиться з командою і відповідає, якщо відповідь вірна, то команда бере собі кружечок  кольору сектора, якщо ні – повертається назад на найближчий кружечок з цифрою 0. Команда ходить лише один раз, тому передаєте хід. Якщо фішка стала на кружечок з цифрою 0, то хід пропускаєте, якщо на кружечок зі стрілкою, то рухаєтесь по стрілці і відповідаєте на запитання за стрілкою, якщо зі знаком множення, то отримуєте два завдання ( що випало та те, що поряд зліва чи справа за бажанням), назад при неправильній відповіді не повертаєтесь, а залишаєтесь стояти на тому самому кружечку. За кожний сектор команда отримає певну кількість балів, в кожному секторі визначається переможець той, хто перший перейшов у наступний сектор, переможець додатково отримує два кружечки. Переможець підводить підсумок даного сектора. У грі перемегає команда, що набрала найбільшу кількість кружечків.

Картки.

І сектор

1. Головний засіб існування людства (праця)

2. Усі речі, за допомогою яких людина діє на предмет своєї праці й перетворює його.  (Знаряддя праці)

3. Діяльність, яка забезпечує потреби людини (Господарство)

4. Система відносин із використання ресурсів у господарській діяльності     (економіка)

5. Що було Основою господарювання первісних людей (Збиральництво та полювання)

6. Як називається тип господарювання при якому людина брала  у природи те, що та їй давала. (Привласнювальним)

7. До якого типу господарювання відноситься землеробство, скотарство та ремесло (Відтворювальне)

8. Тип організації виробництва, за якого люди виробляють продукти для задоволення лише власних потреб.( Натуральне господарство)

9. Форма організації суспільного господарства, за якої продукти виробляють не для власного споживання, а для обміну або продажу.(Товарне виробництво)

10. Особливий товар, який вимірює вартість інших товарів. (Гроші)

11. Речі, якими обмінюються або які продають (Товар)

12. Форма економічних відносин між окремими товаровиробниками, які пов’язані між собою суспільним поділом праці, Встановлюються через купівлю – продаж та обмін товарів і послуг. (Товарно – грошові відносини)

13. Господарство засноване на принципах вільного підприємництва, у якому роль основного регулятора економічних відносин відіграє ринок. (Ринкове господарство)

14. Який винахід призвів до появи промислових підприємств, сучасного міського життя (Паровий двигун)

15. Що є основою господарського життя на українських землях.(Сільське господарство)

(Висновок)

 ІІ сектор

1. Тип поселення, значний за кількістю та густотою населення, мешканці якого зайняті у сферах виробництва, торгівлі, науки тощо. (Місто)

2. Один із видів населених пунктів в Україні та деяких інших країнах, найменша  адміністративно- територіальна одиниця в Україні та Білорусі (Село)

3. Найбільше з трипільських поселень на території України (Майданецьке)

4. Час виникнення Києва ( Кінець V -  початок VІ ст.)

5. «Країна міст» (Гердеріка)

6. Які міста сперечалися за статус перших ( Єрихон та Чатал - Куюк)

7. Яка особливість грецьких міст на побережжі Чорного моря і Криму  VIII—VI ст. до н. е. (Міста держави)

8. На чию честь названо місто Львів ( На честь сина князя Данила Галицького Лева)

9. Місто, що розташоване на березі моря чи річки, ділянка, що захищена від негоди спеціальними спорудами, на якій розміщуються будівлі та пристрої для завантаження та розвантаження суден та їх обслуговування. (Порт)

10. Орган міського самоврядування у низці європейських країн, а також будівля, де відбувалися його засідання. (Ратуша)

11. Одноповерховий житловий будинок, загальнопоширена на території України назва житлової споруди. (Хата)

12. Дорога з рейковою колією, призначена для пересування рухомого складу.  Використовуються для швидкого перевезення вантажу та пасажирів. (Залізниця)

13. Вид сценічного мистецтва, що відображає життя в сценічній дії, яку виконують актори перед глядачами, а також установа, що здійснює сценічні вистави певним колективом артистів і приміщення, будинок, у якому відбуваються вистави. (Театр)

14. Архітектурна споруда, призначена для здійснення богослужінь і релігійних обрядів. (Церква, храм)

15. Назвіть місто свій обласний центр

(Висновок)

ІІІ сектор

1. Цілеспрямована пізнавальна діяльність людей з отримання знань, умінь та навичок або щодо їх вдосконалення. (Освіта)

2. Штучно створена система фіксації мовлення, яка дає змогу за допомогою графічних елементів передавати мовленнєву інформацію на відстані й закріплювати її в часі. (Письмо)

3. Хто заснував першу школу в Київській державі (Володимир Великий)

4. У якому році вперше було засновано школу ( 989 р.)

5. Яка установа за часів Ярослава Мудрого була центром освіти та науки (Софіївський собор)

6. Знаменитий монастир в Києві, що тривалий час був центром освіти, науки та книгодрукування (Києво-Печерська лавра)

7. Видатний українець ректор Болонського і професор Краківського університету. (Юрій Дрогобич)

8. Коли і ким була засновано школа в Острозі ( 1576 р. Костянтином – Василем Острозьким)

9. Який і коли засновано перший вищий навчальний заклад, що виник на українських землях (Киево-Могилянський колегіум 1632 р. (із 1701 р. — академія), 

10. Ким засновано перший вищий навчальний заклад, що виник на українських землях (Заснований митрополитом Петром Могилою)

11. Які університети функціонували на початку ХХ ст.. у складі Російської імперії (Харківський, Київський, Одеський)

12. Які університети діяли на західноукраїнських землях (Львівський, Чернівецький)

13. Сфера діяльності людини, спрямована на отримання (вироблення і систематизації у вигляді теорій, гіпотез, законів природи  або суспільства тощо) нових знань про навколишній світ. (Наука)

14. Назвіть відомого українського лікаря – вченого, що винайшов вакцину проти чуми. (Володимир Хавкін)

15. Учений, засновник Харківського університету ( Василь Каразін)

(Висновок)

 ІV сектор

1. Сукупність занять у вільний час, які дають змогу людині отримати задоволення й відновити сили для подальшої праці. (Дозвілля)

2. Вільний, часто урочистий, час, що протиставляли будням (Свято)

3. Спосіб виконання урочистих дій. (Обряд)

4. Найбільше державне свято незалежної України (День Незалежності 24 серпня)

5. Діяльність людини з моделювання іншого виду діяльності з розважальною чи навчальною метою (Гра)

6. Словесно- музичний твір, призначений для співу  (Пісня)

7. Вид мистецтва де художні образистворюються засобами пластичних рухів людського тіла.(Танець)

8. Загальний термін, що охоплює всі аспекти технології та практичної  діяльності, пов'язаних з безпровідною передачею рухомих зображень зі звуковим супроводом у реальному часі.(Телебачення)

9. Тимчасовий виїзд особи з місця постійного проживання з оздоровчою, пізнавальною, професійно-діловою або іншою метою.(Туризм)

10. Де і коли відбулися перші Олімпійські ігри ( Стародавня Греція, 776 до н.е)

11. Хто є автором олімпійського прапора (П’єр де Кубертен)

12. Де і коли уперше українські спортсмени виступили під прапором власної держави (В 1994 р. на зимовій Олімпіаді в Ліллехаммері (Норвегія).

13. Сукупність фізичних, духовних, соціальних якостей людини, що є основною її довголіття та необхідною умовою здійснення творчих планів, високої працездатності, створення сім’ї, народження й виховання дітей. (Здоровий спосіб життя)

14. Масова захворюваність населення на інфекційну хворобу, що прогресує в часі та просторі в межах певного регіону і значно перевищує рівень, зареєстрований на даній території впродовж низки років. (Епідемія)

15. Галузь наукової та практичної діяльності, що вивчає нормальні та  патологічні процеси в організмі людини різноманітні захворювання , патологічні стани, методи їх лікування, запобігання, зміцнення здоров'я людини. Назва походить від словосполучення «лікувальне мистецтво», «мистецтво зцілення» (Медицина)

(Висновок)

Учитель: Ось і закінчилася наша гра. Переможцем у грі стала команда «…..». Але переможених у нашій грі немає. Ви збагатили свої знання, а це не оцінений скарб, який ви понесете у своє майбутнє життя, де б ви не жили - у місті чи селі, який би вид діяльності не обрали, головне приносити користь людям і любити свою професію, йдіть по життю з міцним здоров’ям, яке оберігайте кожного дня, дбайте про своє фізичне та психічне здоров’я, працюйте наполегливо, але і вчіться активно та якісно відпочивати, а якщо хвороба постукає у ваші двері, то не займайтесь самолікуванням, а швиденько йдіть до лікаря, який стане вашим союзником у боротьбі з недугою.

Вивчення нашого курсу завершено і на уроці тематичного оцінювання ви покажете свої знання, а для цього добре повторіть дати, терміни, поняття, згадайте історичних діячів та історичні події з якими ми знайомилися протягом року. 

![](/uploads/5-klas-use-maje-minuje.png)
