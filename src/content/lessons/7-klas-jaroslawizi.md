---
title: 7 клас. Історія України. Київська держава (Русь-Україна) за правління Ярославичів.
description: На уроці ознайомляться учні  з особливостями розвитку Київської держави за правління Ярославичів - синів князя Ярослава Мудрого
date: 2021-08-02
---

Мета уроку: ознайомити учнів  з особливостями розвитку Київської держави за правління Ярославичів; показати причини боротьби Ярославичів за київський престол; продовжити роботу з опорними конспектами; пояснити зміст термінів і понять «уділи», «тріумвірат», «дуумвірат», «князівські з'їзди», «Правда Ярославичів»; розвивати аналітичні здібності учнів; виховувати повагу до подій минулого.

Структура уроку.

І. Підготовка до уроку.

ІІ. Учитель: Ми продовжуємо з вами роботу над розділом 3 «Київська держава у другій половині XI – першій половині XIII ст.». За вступним уроком пропоную вам міні – тести.

| 1. Яку державу  очолював Костянтин ІХ Мономах                                                                                                                        А) Священну Римську імперію                                                                        Б)Хорватію                                                                                                                               В)  Польщу                                                                                                                                   Г) Візантію | Г              |
| ------------------------------------------------------------ | -------------- |
| 2. Велика схизма  розкол                                                                                                        А) Європейських держав                                                                                                            Б)  Християнської церкви | Б              |
| 3. Нові держави  хрестоносців утворювалися в                                                                 А) Європі                                                                                                                                          Б) Балках                                                                                                                                                    В) Близькому Сході | В              |
| 4. Константинополь  зазнав нападу хрестоносців в                                                                 А) Х ст.                                                                                                                                                   Б)ХІ ст.                                                                                                                                                          В) ХІІ ст.                                                                                                                                                   Г) ХІІІ ст | Г              |
| 5. Визначте термін  «Період ослаблення центральної влади в  феодальній державі, поділ держави на малі та великі володіння, які не мали  централізованої влади». | Роздробленість |
| 6. Визначте термін «Внутрішній  розбрат, війна між окремими людьми чи суспільними групами в державі». | Міжусобиці     |

ІІІ. Учні обмінюються бланками, учитель зачитує вірні відповіді, учні перевіряють тести та виставляють кількість вірних відповідей. Асистент передає бланки вчителю.

ІV. Учитель: Ми розпочали з вами вивчення нового розділу історії, багато нових змін і не найкращих відбулися на теренах нашої держави в ХІІ – ХІІІ століттях. Але в історії немає слова « Як би…», ми можемо лише прийняти те, що відбулося і з нашої сучасної точки зору виявити причини та наслідки тих подій.

Давайте згадаємо

1. Які території були приєднані за часів Ярослава Мудрого до Київської Русі?

​        Учні: У поляків відвоював Червенські міста, на північному заході вийшов до Фінської затоки.

2. Скільки синів залишилося в живих після смерті Ярослава Мудрого .

​        Учні: 5

3. Які кочові племена розбили війська Ярослава Мудрого та звільнили Русь від їх набігів?

​       Учні: Печенігів

4. Який заповіт про престолонаслідування залишив Ярослав Мудрий?

​       Учні:

Бажаючи уникнути братовбивчої війни, Ярослав зважується змінити порядок наслідування престолу. На той час влада передавалась від батька до старшого сина, що дуже негативно впливало на решту спадкоємців. Тому київський князь затвердив порядок передачі по старшинству. Тобто, від батька до старшого сина, а після його смерті до наступного  сина  Ярослава Мудрого за віком і так доти, поки живі всі нащадки правителя.

Учитель: Ось з цього моменту ми і будемо відслідковувати історичні події. Перед вами опорний конспект, ви отримали в електронні почтові скриньки всі зразки опорних конспектів даного розділу, хто не отримав, то повідомите після уроку і отримаєте в електронному чи паперовому варіанті. Перед собою ви бачите цей конспект. Ми будемо його заповнювати сьогодні на уроці та ви закінчите його вдома.

Він складається з трьох пунктів

1. Заповіт Ярослава Мудрого

2. Київська держава (Русь – Україна) за синів Ярослава Мудрого

3. Князівські з’їзди

(Розповідь учителя та робота з підручником, опорним конспектом та настінною картою)

![](/uploads/7-aroslawizi-1.png)

V. Закріплення вивченого.

Розгадайте кросворд.

![](/uploads/7-krosword-aroslawizi-1.png)

1. Син Ярослава Мудрого, що у спадок отримав Київ

2. Співправління трьох братів

3. Князь, що отримав великокнязівський київський престол в 1073-1076 рр.

4. Київський князь, що в 1078-1093 рр. намагався встановити одноосібну монархію.

5. Князь, що через розпалювання усобиць і залучення до них половців отримав від автора «Слова о полку Ігоревім» ім’я «Гориславич».

6. Назва річки, де в 1068 р. військо Ярославовичів зазнало поразки від половецьких військ.

7. Онук Ярослава Мудрого, син князя Всеволода.

8. Місто, де пройшов перший відомий з’їзд князів.

9. Місто, де пройшов найвідоміший серед снемів.

10. Окреме володіння Київської держави.

    Учитель:  Прочитайте слово, що утворилося у виділених клітинках та поясніть його.

VІ. Учитель (спонукає учнів до співпраці) висловлює висновок:

Під час правління Ярославичів розпочався поступовий процес розпаду Київської Русі й

- почався занепад влади великого князя

- починаються напади орд кочівників-половців

- завдяки князівським з’їздам тимчасово вдавалося припинити міжусобиці, організувати князів на спільні походи проти половців.

- було прийнято новий принцип престолонаслідування, але він привів до розпаду єдиної держави на окремі князівства.

Домашнє завдання: доопрацювати опорний конспект № 12, за бажанням підготувати повідомлення про Володимира Мономаха та його твір «Повчання дітям».

![](/uploads/7-aroslawizi.png)

![](/uploads/7-krosword-aroslawizi-2.png)
