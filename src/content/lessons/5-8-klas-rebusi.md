---
title: Історичні терміни та поняття, історичні постаті та події в ребусах. Частина 1
description: На уроках історії в 5-8 класах використовується велика кількість різноманітних термінів та понять. Для урізноманітнення навчального матеріалу, ефективного запа'ятовування нових термінів та понять доцільно використовувати ребуси.
date: 2021-05-12T10:00
---

​Ребус – загадка, у якій слова або фрази, що розгадуються, зображено у вигляді фігур, малюнків, комбінації зображень, композиції з букв. Саме слово «ребус» походить від латинської фрази «Non verbis sed rebus», що означає «Не словами, а за допомогою речей».

​Загалом, термін «rebus» походить від латинських слів річ, предмет, перетворення.

​У сучасному розумінні, ребус – загадка, що складається із зображень предметів, співзвучними зі словами або частинами слів розгадки.

​Рання форма ребуса зустрічається у малюнковій писемності, де слова були представлені зображеннями предметів, назви яких промовляються аналогічним чином. Пізніше зображення ребусів ми зустрічаємо для передачі назв міст на грецьких і римських монетах. У середні віки ребуси зустрічаємо на будівлях, гербах. Ребуси, як розваги почали використовувати у Франції в ХV ст. Перші рукописні збірки ребусів датовані кінцем ХV ст. Автором найвідомішої збірки був Етьєнн Табуро – французький поет. З Франції мода на ребуси перейшла до Італії, Англії та Німеччини. Якщо ми придивимося навколо нас, то побачимо, що кожного дня нас оточують ребуси. Навіть відомий «смайл» - простий та ефективний засіб вираження емоцій.

​Ребус розвиває логічне та образне мислення, увагу, сприяє розвитку творчих та аналітичних здібностей, пізнавальної активності, а також тренує зорову пам’ять, додає позитивних емоцій. Аналіз зображень та структурованих слів сприятимуть збагаченню уяви дітей, активізації уваги учнів. У навчальному процесі ребуси пробуджують інтерес до вивчення історії, сприяють більш успішному засвоєнню навчального матеріалу, засвоєнню понятійного апарату. Також ребуси складено українською мовою і багато слів у повсякденному житті використовуються учнями у їх російському варіанті і повторення слів українською мовою сприятиме поповненню словникового запасу дітей.

​Ребуси можна використовувати на будь-яких етапах уроку.

​Дана збірка розрахована для використання вчителями історії в 5- 8 класах, саме у цьому віці переважає наочно – образне мислення, але можливе використання окремих ребусів у позакласній роботі.

​У ребусах є малюнки, зображення, поєднання букв. Для того, щоб склалося слово потрібно вірно відгадати, що зображено на малюнку, потім відняти необхідну кількість букв на початку слова або в кінці слова, для цього є позначка «,», при необхідності слово потрібно прочитати ззаду на перед, чи викинути букви в середині слова, поміняти букви місцями по вказаній стрілці. Якщо позначено букви, що взялися за руки, то це означає, наприклад « М з О» або «З О М», якщо букви перевернуто, то потрібно прочитати навпаки. Можуть бути букви вставлені в букву, це означає, що дана буква знаходиться «В», наприклад «Т в О». У рамках під зображеннями можуть бути вставлені букви, це означає, що під такою цифрою букву потрібно замінити на вказану, якщо під малюнком стоїть цифра і буква, то відрахуйте необхідну кількість букв і замініть на вказану, можливо потрібно знайти вказану букву і замінити на іншу. Уважно придивіться на клавіатуру вашого комп’ютера і ви побачите, що буквам англійського алфавіту відповідають букви української абетки, це також допоможе у розгадуванні ребусу.

​Погодьтеся, гра в ігри притаманно всім дітям і дорослим вони також приносять задоволення, а розгадування ребусів це гарне тренування для нашої пам'яті, тому розгадуйте їх із задоволенням.

​При складанні ребусів використано малюнки та фото Інтернет ресурсів.

​Перед вами сто ребусів. До кожного ребусу подано супроводжувальні слова, розгадки ви знайдете в десятій частині тексту.

1. Український історик, політичний та громадський діяч.

![](/uploads/5-8-klas-rebusi-1.png)

2. Середньовічна держава зі столицею у Києві, що існувала впродовж дев'ятого-тринадцятого столітть

![](/uploads/5-8-klas-rebusi-2.png)

3. Великий князь київський, хреститель Русі.

![](/uploads/5-8-klas-rebusi-3.png)

4. Колекція книг або приміщення, де зберігаються книги

![](/uploads/5-8-klas-rebusi-4.png)

5. Скандинавські воїни-найманці, що прибули з побережжя Балтійського моря в руські землі

![](/uploads/5-8-klas-rebusi-5.png)

6. Зображення чи візерунок, виконані з кольорових каменів, смальти, керамічних плиток та інших матеріалів.

![](/uploads/5-8-klas-rebusi-6.png)

7. Київський князь, фактично засновник княжої династії Рюриковичів.

![](/uploads/5-8-klas-rebusi-7.png)

8. Найбільша річка України.

   Снилась веселочка в тихі години,
   Що позичає в плесі краплини.
   Снився щоночі сивий Славута,
   Вся Україна, горем закута.

![](/uploads/5-8-klas-rebusi-8.png)

9. Галузь сільського господарства (тваринництва),  що займається розведенням і використанням великої рогатої худоби.

![](/uploads/5-8-klas-rebusi-9.png)

10. Київський літописець, чернець Києво-Печерського монастиря, вважається автором "Повісті минулих літ"

![](/uploads/5-8-klas-rebusi-10.png)

#### Продовження:

[Частина 2](/lessons/5-8-klas-rebusi-2)
[Частина 3](/lessons/5-8-klas-rebusi-3)
[Частина 4](/lessons/5-8-klas-rebusi-4)
[Частина 5](/lessons/5-8-klas-rebusi-5)
[Частина 6](/lessons/5-8-klas-rebusi-6)
[Частина 7](/lessons/5-8-klas-rebusi-7)
[Частина 8](/lessons/5-8-klas-rebusi-8)
[Частина 9](/lessons/5-8-klas-rebusi-9)
[Частина 10](/lessons/5-8-klas-rebusi-10)
[Відповіді](/lessons/5-8-klas-rebusi-10#vidpovidi)
