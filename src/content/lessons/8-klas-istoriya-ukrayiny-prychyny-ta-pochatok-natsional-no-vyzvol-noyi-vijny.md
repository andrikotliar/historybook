---
title: "8 клас. Історія України. Причини та початок Національно-визвольної війни. "
date: 2024-11-15
description: "Причини та початок Національно-визвольної війни. "
generatedSlug: 8-klas-istoriya-ukrayiny-prychyny-ta-pochatok-natsional-no-vyzvol-noyi-vijny-
---
Національно-визвольна війна українського народу під проводом Богдана Хмельницького (1648–1657рр.) стала одним із ключових етапів боротьби українців за незалежність від Речі Посполитої та збереження власної культури, традицій і прав.

**Передумови**-  загостренням суперечностей у  різних сферах розвитку суспільства.

 **Основними причинами** цієї війни були:

**Соціально-економічні утиски**. Українське селянство зазнавало надмірних поборів і жорстокої експлуатації з боку польських магнатів та шляхти. Збільшувалися на українських землях володіння польської шляхти, селяни втрачали землю та  ставали кріпаками. Українські селяни, козаки та міщани не мали належних прав, і більшість із них жила у злиднях.

**Національне та релігійне гноблення**. Польська влада проводила політику полонізації та католизації, що викликало обурення серед православних українців. Римо-католицька церква отримувала привілеї, а православне населення піддавали утискам. На тогочасних українських землях релігійні обмеження стали чинником, що об’єднував представників різних верств у протестах проти влади.

**Збільшення правового гніту щодо козаків**. Річ Посполита намагалася обмежити чисельність реєстрових козаків та їхні права. Козаки втратили свою автономію, а їхня участь у політичному житті була обмежена.

**Слабкість вищої державної влади Речі Посполитої** (короля й сейму), яка не мала достатніх повноважень та авторитету, щоб контролювати дії польської шляхти на українських землях.

**Привід до повстання.**  Одним із поштовхів до початку війни була особиста образа Богдана Хмельницького, чиї землі були захоплені польським шляхтичем Чаплинським. Це дало Хмельницькому привід до виступу та підтримку козацтва, яке він об'єднав навколо ідеї боротьби.

**Характер війни.**  Національно- визвольний, релігійний та соціальний.

**Рушійні сили** - козаки, міщани, селяни, православне духовенство, частина дрібної русинської шляхти.

**Очолив українські війська Богдан Хмельницький**.

**Періодизація** національно-визвольної війни українського народу середини XVII ст.

1648—1649 рр.-  наростання боротьби. Визнання Річчю Посполитою  обмеженої автономії козацької України.

1650—1653 рр.-  тривала й виснажлива боротьба повстанців з урядовими польськими силами.

1654—1655 рр. -  зміни в перебігу війни, спричинені отриманням козацькою Україною військової допомоги від Московської держави

1656—1657 рр.- спільні дії українсько­шведсько­трансільванських сил проти Речі Посполитої

**Початок війни.**

1. На початку січня 1648  р. Б.  Хмельницький із загоном прибічників прибув на Запорожжя й розташувався недалеко від Микитинської Січі. Порозумівшись із козаками, що перебували в  залозі на Січі, 25  січня 1648  р. він без бою  оволодів нею. При цьому значна частина реєстровців вирішила підтримати повстанців. Ці події вважаються початком  Національно-визвольної війни

2.Б. Хмельницького обрали гетьманом Війська Запорозького.

3.Він звернувся до українського народу й закликав усіх небайдужих до долі своєї Батьківщини вступати до козацького війська для боротьби проти польського панування.

4. В  березні 1648  р. Б.Хмельницький уклав договір про військово- політичний союз із кримським ханом Іслямом III Гераєм

Тестові завдання з теми.

Національно-визвольну війну очолив

 А)  Іван Виговський

 Б ) Богдан Хмельницький

 В) Максим Кривоніс

 Г) Юрій Хмельницький

2.Богдана Хмельницького було обрано гетьманом

А) 25 лютого 1648 року

Б) 25 січня 1648 року

В) 25 січня 1649 року

Г) 25 лютого 1649 року

3.На початку Національно-визвольної війни Богдан Хмельницький уклав угоду про військову допомогу з:

  А) поляками

  Б) литовцями

  В) кримськими татарами

   Г) московитами

4.Який характер мала війна під проводом Богдана Хмельницького середини XVII ст.

  А) визвольний

  Б) загарбницький

  В) примусовий

  Г) національно-визвольний

5.Національно-визвольна віна розпочалася...

 А) 1548 року

 Б) 1648 року

 В) 1468 року

  Г) 1649 року

6.У якому уривку з історичного джерела вказано привід до Національно-визвольної війни українського народу проти Речі Посполитої середини XVII ст.?

А) «Зухвалий мій син Тиміш зібрав військо для того, щоб змусити до шлюбу дочку молдавського господаря. Застерігаю вашу королівську милість аби ви відступили з військом до польського кордону…»

Б) «Наш підданий гетьман Б. Хмельницький, майже поєднавши свої війська з угорцем Ракочієм, послав до Польської держави наказного гетьмана Ждановича, Богуна та інших начальників для спустошення…»

В) «Царська величність наді мною… учинив немилосердя своє: помирившись з поляками, …государ послав з Вільно проти нас, шведів і угорців полякам на допомогу 20 тис. ратних людей…»

Г) «Уся перша війна почалася через Чаплинського, який, не зважаючи на те, що я мав привілей короля, відібрав у мене хутір та ще й мені погрожував смертю, і увесь цей вогонь спалахнув через нього…»

7. Із яким кримським ханом у березні 1648 р. Б. Хмельницький уклав договір про воєнно-політичний союз? 

А) Хаджі-Герай

Б) Девлет-Герай

В) Шагін-Герай

 Г) Іслям-Герай

 8. Підкресліть групи населення, що стали рушійними силами Національно – визвольної війни українського народу проти Речі Посполитої

Магнати, козаки, купці, міщани, поміщики, селяни, православне духовенство, католицьке духовенство, частина дрібної русинської шляхти.

9. На початку січня 1648  р. Б.  Хмельницький із загоном прибічників прибув на Запорожжя й розташувався недалеко від

А) Микитинської Січі.

Б)Томаківської

В)Базавлуцької

Г) Хортицької

10. Назвіть роки національно-визвольної війни українського народу проти Речі Посполитої

А) 1647-1657 рр.

Б)1648-1658 рр.

В)1648- 1657 рр.

Г) 1649- 1658 рр.

11.Який польський шляхтич захопив маєток Богдана Хмельницького

А) Яцек Шемберк

Б) Михайло- Станіслав Кричевський

В) Стефан Потоцький

Г) Данієль Чаплинський

12. Вставте необхідні слова.

Український історик ХХ ст. І. Крип’якевич писав: «\_\_\_\_\_\_\_\_ став керівником Визвольної війни завдяки тому, що здобув довір’я мас. Він ріс і жив серед \_\_\_\_\_\_\_\_, розумів його прагнення та інтереси. \_\_\_\_\_\_\_\_ маси зустріли \_\_\_\_\_\__ з  цілковитим довір’ям, розуміючи, що він є справжнім захисником їхніх інтересів».