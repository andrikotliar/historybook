---
title: >-
  8 клас. Історія України.Урок на тему "Соціальна структура Суспільства в
  Україні XVI ст."
description: >-
  Ознайомити учнів зі станами українського суспільства XVI ст., Литовськими
  статутами, Василем - Костянтином Острозьким
date: 2025-10-03T21:00:00.000Z
---

Мета: дізнатися, якими були основні верстви тогочасного українського суспільства Цільові завдання: • порівняти становище непривілейованих і привілейованих груп населення; • охарактеризувати особливості тогочасного економічного життя українських земель; • розвивати в учнів уміння аналізувати та зіставляти історичні події та робити висновки; • виховувати почуття патріотизму, інтерес і повагу до історичного минулого своєї держави.

Хід уроку.

І. Повторення.

 Дивимося на карту « Українські землі у XVI ст.» Називаємо і показуємо території.

1\.	Назвіть держави до складу яких увійшли українські землі в XVI ст.

(Королівства Польського, Великого князівства Литовського,

Московського царства, Священної Римської імперії (Габсбургів) та Османської імперії.)

2\.	Які українські землі ввійшли до складу Великого князівства литовського

(Волинь, Східне Поділля, Київщина, Берестейщина, Пінщина)

3\.	Які українські землі ввійшли до складу Королівства Польського

(Галичина, Західна Волинь, Західне Поділля)

4\.	Одним реченням охарактеризуй діяльність Костянтина Івановича Острозького, який він слід залишив в українській історії.

(Військовий, політичний, державний діяч Великого князівства Литовського кінця 15 – початку 16 ст., полководець, меценат)

Виконуємо тестові завдання. Після закінчення часу обмінюємося листочками та робимо перевірку.

1\.	У XIV ст. Берестейщина, Підляшшя, Волинь, Чернігово- Сіверщина, Київщина, Поділля потрапили під владу

А) королівства Польського

Б) царства Московського

В) Великого князівства Литовського

2\. Розташуй події у хронологічній послідовності

 А)Кревська унія 1385

 Б) Утворилось Кримське ханство1428 

 В)битва на р. Сині Води1362

 Г) Городельська унія1413

3.У якому столітті  Кримське ханство потрапило у васальну залежність від Османської імперії

 А) XIV ст.

 Б) XV ст.

 В) XVІ ст.

4\.  Кревську унію між  Великим князівством Литовським та королівством Польським укладено в

А)1385 р

 Б)1413 р.

 В)1569 р.

5\. Виберіть правильне твердження. Українські землі у середині XVІ ст. перебували у складі

 А)Королівства Польського, Великого князівства Литовського, Московського царства

 Б)Королівства Польського, Молдови, Кримського ханства, Угорщини

 В)Королівства Польського, Великого князівства Литовського, Кримського ханства

 Г) Великого князівства Литовського, королівства Польського, Священної Римської імперії (Габсбургів), Османської імперії, Московського царства

6\. Яка з українських земель на початку ХVІ ст. потрапила під владу Московської держави.

А) Західне Поділля

Б) Східне Поділля

 В) Волинь

 Г) Київщина

 Д) Чернігово- Сіверщина

7\. Яка з українських земель першою потрапила під владу Литви?

 А) Східне Поділля

 Б) Галичина

 В) Київщина

 Г) Волинь

8\. На українських землях Речі Посполитої були утворені такі воєводства:

 А) Подільське

 Б) Белзьке

 В) Житомирське

 Г) Галицьке

 Д) Полтавське

 Е) Руське

 Є) Чернівецьке

9\. Об'єднання або союз двох або більше держав, очолюваних одним монархом, або союз між церквами це\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

10\. В якому році Кримське ханство визнало себе васалом Османської імперії ?

А)1441 р.

Б)1478 р.

В)1475 р.

Г)1482 р.

11 . Хто був на чолі українсько-білорусько-литовського війська у 1514 р. під Оршею коли воно завдало поразки московитам?

А)Іван III

Б)Костянтин Острозький

В)Федір Коріатович

Г)Штефан III

12\. Роки життя Костянтина Івановича Острозького

А)1460-1530 рр.

Б)1430-1500 рр.

В)1460-1500 рр.

Г)1470-1530 рр.

1.в 

2\. в  а г б

3.б

4\. а

5\. г

6\. д

7.г

8\. а б е

9\. унія

10\. б

11\. б

12.а

Тема нашого сьогоднішнього заняття.

« Соціальна структура українського суспільства в XVI ст.»

Українське суспільство XVI століття було неоднорідним, поділялося на стани.

Соціальні стани — великі групи людей, що мають закріплені законом права та обов’язки, відрізняються своїм місцем у суспільстві.

| Шляхта- привілейований панівний стан Великого князівства Литовського та Польського Королівства. | Духовенство                                 | Містяни                                                                                          | Селяни                                                                                              | Козацтво – міжстановий прошарок            |
| ----------------------------------------------------------------------------------------------- | ------------------------------------------- | ------------------------------------------------------------------------------------------------ | --------------------------------------------------------------------------------------------------- | ------------------------------------------ |
| Привілейовані                                                                                   | Привілейовані                               | Напівпривілейовані                                                                               | Непривілейовані                                                                                     | Складалося з вихідців з різних станів      |
| Магнати – нащадки князів, великі землевласники.                                                 | Католицьке. Податків державі не сплачували  | Купці, лихварі(займалися обміном та зберіганням грошей, дорогоцінностей), ремісники, підмайстри. | Похожі – особисто вільні                                                                            | Займалися військовою справою та промислами |
| Інші шляхтичі- землевласники – пани. Податків не сплачували.                                    | Православне. Податків державі не сплачували |                                                                                                  | Похожі поділялися на Слуги – перебували на службі у пана за що отримували землю, сплачували податок |                                            |

Привілей — пільга, право, надане окремим особам, групам людей, станам.

Податок – обов’язкові платежі, що стягуються державою з доходів або майна осіб.

Повинність- це обов’язок, зазвичай примусовий, який вимагає виконання певних дій, часто безкоштовно на користь держави або певної особи.

Промисли – заняття ремеслом з метою заробітку.

Відгадайте загадки.

Загадки

У їхній власності десятки й сотні сіл

З землею й працьовитими селянами

Багатством, родовитістю і честю

Їх виділяли поміж станами.

У військо йшли з конем своїм і шпагою

І воювали з мужністю й відвагою.

За службу привілеї й нагороди мали

Тож відгадайте, як їх називали?      (Шляхта)

Плебс, бюргери, патриціат –

Такий у цього стану склад.

Турбот у нього  вистачало -

Щоб ремесло різноманітне процвітало,

Торгівля була жвава й прибуткова,

Дороги, площі, міста, забудова.

Та привілеїв їм за це не давали.

Тож відгадайте, як їх називали?        (Містяни)

На них тяжкі повинності  лягали,

Продуктами, грошима постачали

Усіх, на кого завжди працювали,

Самі, на жаль, землі й багатств не мали,

 Безправні, найбідніші люди -

Ні привілеїв їм, ні прав не буде.        (Селяни)

Згадаємо стан особливий і суворий,

Що закликав усіх на світі до покори.

Про душу кожного цей стан повинен дбати

Молитися щодня, не працювати -

Такий обов’язок  оті святоші мали

І привілеїв, скільки забажали.        (Духовенство)

Рідна наша Україно,

Не дам впасти на коліна,

Захищу від злих атак,

Недарма ж бо я                                             (козак).

Литовські статути- Кодекси законів феодального права Великого князівства Литовського.

Робота з таблицею, пояснення.

| І Литовський статут                    | ІІ Литовський статут                                          | ІІІ Литовський статут                       |
| -------------------------------------- | ------------------------------------------------------------- | ------------------------------------------- |
| 1529 р.                                | 1566 р.                                                       | 1588 р.                                     |
| Загальні положення про державну владу. | Новий адміністративний поділ Великого князівства Литовського. | Закріплення феодальної власності  на землю. |

Потрібно відмітити позитивний момент в історії українського суспільства 16 ст. – це формування українського етносу. 

Етнос – це історично сформована стійка спільнота людей, що має спільні риси культури, мови, самосвідомості та території. Це поняття охоплює різні рівні об'єднання людей, такі як племена, народності та нації. Важливими критеріями етносу є спільна мова, культура, територія та усвідомлення себе як окремої групи.

(вставити до термінів)

 Еволюційний ланцюжок виникнення і становлення етносу

рід → плем'я → союз племен → народність → народ → нація.

Українці, німці, французи – це приклади етносів, які мають свою мову, культуру, історію та територію.

В межах одного етносу можуть існувати різні субетнічні групи, наприклад, гуцули, лемки, бойки серед українців.

І сьогодні ми ще розглянемо одного історичного діяча

 Василь– Костянтин Острозький.

(Дивитися розділ “Історичні діячі”)

Повторення. Повторити дати, терміни та поняття.

Домашнє завдання. Повторити дати, терміни та поняття, продовжити роботу з біографією Василя-Костянтина Острозького
