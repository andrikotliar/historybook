---
title: 8 клас. Історія України. Тема. Ранній новий час в історії України.
description: 'Розглянути, який час історії відноситься до раннього нового часу'
date: 2025-08-28T21:00:00.000Z
---

Мета: розглянути, який час історії відноситься до раннього нового часу, ознайомити учнів з новими термінами; визначити особливості ранньомодерної доби в історії України;  формувати історичну свідомість учнів.

І. Організаційний момент уроку. Повідомлення теми та завдань уроку. 

ІІ. Повторювальне узагальнення.

Тестові усні завдання.

 1\.	Наука, яка вивчає минуле людства, досліджує події, що вже відбулися – це…..

(Історія)

2\.	Історики використовує для реконструкції минулого джерела. Які?

(Речові, писемні та усні джерела)

3\.	Наука, що вивчає способи обчислення часу – це…

(Хронологія)

4\.	Основним вимірником історичного часу є…..

 (Рік)

5\.	Сто років це…

(Століття)

6\.	Тисяча років…

(Тисячоліття)

7\.	У якому столітті ми зараз живемо

(21)

8\.	У якому тисячолітті

(3 )

9\. Які періоди історія людства ви вивчили в попередніх класах?

(Первісна доба (Первісність), Стародавній світ, Середні віки (Середньовіччя))

10\.	Як називається історична епоха, що тривала приблизно з кінця V до кінця XV століття?

(Середньовіччя)

11\.	Якою подією історики розпочинають відлік раннього середньовіччя?

(Падіння західної римської імперії 476 р.)

12\.	Яку подію вважають кінцем середньовіччя

(1453 р. турки османи захопили Константинополь. Візантійська імперія припинила своє існування.)

ІІІ. Сприйняття та усвідомлення навчального матеріалу.

Сьогодні ми розглядатимемо Ранній новий час в історії України.

Спочатку розглянемо що таке новий час в історії? 

1.Новий час (або Модерна доба) — період в історії людства (кінець XV — початок XX ст.), коли відбувся перехід від аграрно-ремісничої цивілізації до індустріального суспільства. 

\-	Які хронологічні межі ви тут виділяєте.

(Кінець XV — початок XX ст.)

\-	Що основного виділимо в сказаному.

(Перехід від аграрно-ремісничої цивілізації до індустріального суспільства.)

2\. Ранній новий час (або ранньомодерна доба) - це період в історії людства, що охоплює  кінець XV-XVIII століття. Він характеризується значними змінами в Європі та світі, зокрема розвитком ранньокапіталістичних відносин, Великими географічними відкриттями, Реформацією церкви  та початком формування сучасних національних держав. 

\- Виділіть хронологічні рамки ранньомодерної доби.

(Кінець XV-XVIII століття)

\-	Чим буде характеризуватися даний час?

(Розвитком ранньокапіталістичних відносин,

Великими географічними відкриттями, 

Великими географічними відкриттями початком формування сучасних національних держав). 

3\)Рання Модерна доба розпочалася з -

А)Плавання Христофора Колумба 1492 р.

Б) Реформації в Європі  1517 р.

Ці дати потрібно буде запам’ятати.

4\)Важливі події та процеси:

•	Великі географічні відкриття: Подорожі Колумба, Васко да Гами, Магеллана та інших відкрили нові морські шляхи та континенти, що призвело до глобальних змін у торгівлі та культурі. 

•	Реформація: Розкол у християнстві, спричинений діяльністю Мартіна Лютера та інших реформаторів, змінив релігійну карту Європи та вплинув на політичні процеси. 

•	Зростання капіталізму: Поступовий перехід від феодального ладу до капіталістичних відносин, розвиток торгівлі та мануфактурного виробництва. 

•	Формування національних держав: Зміцнення централізованих держав з національною ідентичністю, розвиток бюрократичного апарату та армії. 

•	Наукова революція: Зміни у науковому мисленні, розвиток математики, фізики, астрономії та інших наук. 

•	Культурні зміни: Відродження інтересу до античності, розвиток мистецтва, літератури та філософії. 

На початку ранньомодерної доби розпочинається перехід від феодалізму до капіталізму.

Назвіть характерні риси для феодалізму.

(Феодали (землевласники) надають землю селянам в обмін на їхню працю та послуги. Основним засобом виробництва була земля, яка належала феодалам, а селяни були залежні від них).

\-	Більш детально про феодалізм:

•	Суспільна структура:

Феодальне суспільство було ієрархічним, поділеним на класи: феодали - сеньйори (великі землевласники), феодали -васали (лицарі, які служили сеньйорам феодалам) і селяни (які обробляли землю). Особливе місце займало духовенство.

•	Земля як основа:

Земля була основним джерелом багатства та влади. Феодали володіли великими земельними ділянками (феодами), які вони надавали васалам і селянам. 

•	Васалітет:

Це система відносин між феодалами, де один феодал (сеньйор) надавав землю іншому (васалу) в обмін на службу, зазвичай військову. 

•	Кріпацтво:

Селяни здебільшого були прикріплені до землі та змушені працювати на феодала, сплачуючи йому податки та виконуючи різні повинності ( панщина, оброк)

•	Феодальна держава:

Держава у феодальному суспільстві була слабко централізованою, з великою кількістю феодальних володінь, що мали значну автономію. 

•	Економіка:

Економіка була переважно аграрною, з низьким рівнем розвитку торгівлі та ремесел. 

Феодалізм в Україні сформувався після розпаду Київської Русі, ставши домінуючою суспільною системою у IX-XIII століттях. 

Основні характеристики феодалізму в Україні:

•	Земля як основа:

Земля була основною цінністю, і феодали володіли нею, надаючи її васалам.

•	Ієрархія:

Суспільство було чітко структуроване, з феодалами на вершині та селянами внизу.

•	Кріпацтво:

Селяни були прикріплені до землі, не маючи особистої свободи.

•	Військова служба:

Васали зобов'язані були служити у війську феодала.

•	Особливості:

Вплив вічових традицій та пережитки родоплемінного ладу.

Тепер коротко про Ранній Новий час в історії.

5\)Ранній Новий час  або ранньомодерний має певні особливості, він характеризується 

1\.	Модернізацією – осучасненням, яке охопило всі сторони життя суспільства.

Які слова тут потребують пояснень?

Модернізація - це процес оновлення, вдосконалення або приведення чогось у відповідність до сучасних вимог, стандартів, технологій або потреб. 

Суспільство - це організована спільнота людей, що об'єднані спільними умовами життя, відносинами, інтересами та спільною метою.

6\)Перехід від ремісничого до мануфактурного виробництва та технічний прогрес.

Які слова тут потребують пояснень.

 Ремісниче виробництво - це вид господарської діяльності, що характеризується виготовленням виробів вручну, часто з використанням простих інструментів, для задоволення певних потреб

Мануфактурне виробництво - це форма промислового виробництва, яка характеризується поділом праці між найманими працівниками та використанням ручної праці, але без застосування машин.

Наймані працівники - це фізичні особи, які працюють за трудовим договором (контрактом) з роботодавцем (підприємством, організацією або фізичною особою) та отримують за це оплату.

Технічний прогрес - це постійний процес розвитку науки і техніки, який веде до вдосконалення засобів виробництва, технологій та організації виробництва, підвищуючи його ефективність.

Господарському розвитку у цей період сприяло

1\.	Вдосконалилися знаряддя праці, з’явилися нові, інтенсивно використовували силу води та вітру.

2\.	З’явилися верстати, механізми.

3\.	Зросли обсяги внутрішньої та зовнішньої торгівлі.( яка це внутрішня, яка зовнішня)

4\.	Завдяки географічним відкриттям у Європі з’явилися нові сг культури, нові матеріали.

7\) У політичному житті відбулося створення централізованих держав.

Які слова тут потребують пояснень.

Політичне життя - це сукупність процесів, пов'язаних з організацією, функціонуванням та реалізацією політичної влади в суспільстві, а також взаємодія між різними політичними суб'єктами (державою, політичними партіями, громадськими організаціями, громадянами) щодо прийняття рішень та управління суспільними справами.

Політична влада — здатність однієї людини або групи осіб контролювати поведінку громадян і суспільства, виходячи із загальнонаціональних чи загальнодержавних завдань.

Централізо́вана держа́ва — держава, яка підкорена єдиній центральній владі.

8\)У духовній сфері  відбулося утвердження принципів гуманізму.

Які слова тут потребують пояснень?

Духовна сфера життя суспільства охоплює світ ідей, переконань, цінностей, моральних норм, мистецтва, релігії, освіти та інших аспектів, які формують світогляд і духовний світ людини та спільнот.

Гуманізм - це світогляд, що стверджує цінність людської особистості, її гідність, свободу та права. Він ґрунтується на вірі в безмежні можливості людини до вдосконалення та на необхідності створення умов для її гармонійного розвитку. 

 9\)Послаблення ролі церкви, розвиток світської науки і культури.

Учені змінюють світ погляд на землю, починається рух ідеї, що земля не стоїть на місці, а рухається навколо сонця, що є інші планети, які рухаються навколо сонця. Багато відкритів у фізиці, хімії, біології, медицині.

На межі Середньовіччя і Ранньомодерної доби територія сучасної України входила до складу багатьох держав.

Назвіть сучасних сусідів України.

(Польща, Словаччина, Угорщина, Румунія та Молдова, Росія, Білорусь. Через море межує з Туреччиною).

Про непросту історію з нашими сусідами мова йтиме протягом усього часу вивчення історії України.

Вплив на Україну ранньомодерної доби:

10\)В Україні цей період співпадає з козацькою добою, яка характеризується формуванням козацтва, його боротьбою за автономію та участь у політичних подіях регіону. 

Козацька доба — Ранньомодерний підперіод Нової історії України тривалістю від кінця XV ст. (виникнення українського козацтва) до кінця XVIII ст. (знищення козацької державності).

Назви хронологічні рамки козацької доби

XV ст. до кінця XVIII ст. 

Отже, цей час характеризується

\-	Поява козацтва як стану. 

\-	Постійні набіги кримських татар.

\-	 Боротьба за утворення власної держави, новий стан – козацтво, утворення Війська Запорізького.

\-	Революція цін. Зародження ринкових капіталістичних відносин.

\-	Українські землі стали частиною європейського простору.

\-	Пожвавлення торгівлі. Українці одні з основних постачальників сільськогосподарської продукції. 

\-	Поява фільварків. Подальше закріпачення селян.

\-	Боротьба за збереження православної церкви.

\-	Поява греко-католицької церкви.

\-	Швидкий розвиток освіти, книгодрукування, культури.

\-	Прикметною рисою стає поширення грамотності серед різних прошарків українського суспільства.

\-	Посилення впливу Речі Посполитої та Московії

\-	Розділ українських земель між сусідніми державами

\-	Знищення Катериною ІІ козацтва ( кінець 18 ст.)

ІV. Закріплення. Повторюємо дати, терміни та поняття. Співбесіда.

V.ПІДСУМКИ УРОКУ Метод «Мікрофон» Як ви розумієте поняття «Ранній Новий час»? 

Домашнє завдання. Робота з датами, термінами та поняттями.
