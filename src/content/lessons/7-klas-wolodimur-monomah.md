---
title: 7 клас. Історія України. Правління Володимира Мономаха та його сина Мстислава Великого
description: Семикласники ознайомляться з особливостями розвитку Київської держави за князювання Володимира Мономаха і Мстислава Великого
date: 2021-10-01
---

Мета уроку: показати, у чому полягали особливості розвитку Київської держави за князювання Володимира Мономаха і Мстислава Великого; ознайомити учнів з життєвим шляхом Володимира Мономаха та показати, чим він уславив себе та в чому полягає значення його діяльності для держави; продовжити роботу з термінами "міжусобиці", "держава", "монархія", "вотчина"; розвивати вміння працювати з різними джерелами інформації; виховувати гуманістичні моральні цінності учнів.

Структура уроку.

І. Підготовка учнів до уроку (2 хв.)

ІІ. Учитель: Ми продовжуємо роботу над темою «Київська держава (Русь-Україна) за правління Ярославичів». Ви опрацювали вдома опорний конспект і можете відповісти на поставлені запитання.

ІІІ. Міні – тести. (5 хв.)

| 1. Якому із синів Ярослава Мудрого дістався у спадок  Київ                                                               А) В’ячеслав Б) Всеволод В) Святослав Г) Ізяслав | Г    |
| ------------------------------------------------------------ | ---- |
| 2. До тріумвірату входили                                                                                                                                         А) Святослав, Всеволод,  Ізяслав; Б) Святослав, Ізяслав, В’ячеслав В) Ізяслав, В’ячеслав, Ігор Г) Святослав,  Ігор, Ізяслав | А    |
| 3. Правління в Києві Святополка Ізяславича                                                                                                             А) 1073-1113  р. Б) 1093-1113 р. В) 1093-1111 р. Г)1078-1113 р. | Б    |
| 4. « Правда Ярославовичів» була прийнята на                                                                                                                        А)  Князівському з’їзді в Любечі 1072 р. Б) Князівському з’їзді в Вишгорогі 1097  р. В) Князівському з’їзді в Вишгороді  1072 р. Г) Князівському з’їзді в Любечі 1097 р. | В    |
| 5. На якому князівському з’їзді було прийнято «Кожен хай держить вотчину свою»                                                                       А)  Вишгороді 1072 р. Б) Любечі 1097 р. В) Витичеві 1100 р. Г) Золотчі 1101 р. | Б    |
| 6. У якому році було розгромлено  половецькі орди об’єднаними силами руських князів на чолі з Володимиром  Мономахом біля міста Сугрова на Дону                                                                                            А) Березні 1111 р. Б) Березні 1113 р. В) Березні 1115 р. Г) Березні 1116 р. | А    |

ІІІ. Учні обмінюються бланками, учитель зачитує вірні відповіді, учні перевіряють тести та виставляють кількість вірних відповідей. Асистент передає бланки вчителю.

ІV. Учитель проходить по класу та дивиться оформлення опорного конспекту № 12, дає зауваження та висловлює побажання. (2 хв.)

V. Учні діляться на групи. (6 хв.)

Завдання групам.

І. На картосхемі позначити Смоленськ, Володимир – Волинський, Переяслав, Чернігів, Київ.

ІІ. На картосхемі позначити р. Альта, р. Дон, Вишгород, Любеч, Долобське озеро (біля Києва)

ІІІ. Підберіть пару ( на різних картках написано термін, поняття та їх відповідники)

| Снем       |
| ---------- |
| Монархія   |
| Тріумвірат |
| Вотчина    |
| Ізгої      |

| З’їзд князів                                                 |
| ------------------------------------------------------------ |
| Одноосібна вища державна влада, що  передається переважно спадково |
| Правління трьох осіб; союз трьох  осіб для спільної діяльності |
| Земельна власність (переважно спадкова) та пов’язані з нею права на залежних селян |
| Позбавлені влади                                             |

(Учні представляють результати своєї роботи)

VІ. Учитель спонукає учнів зробити висновки.

1. Після смерті Ярослава Мудрого влада в державі перейшла до його синів.

2. Запроваджена ним система владарювання не дала змоги уникнути міжусобиць

3. Любецький з’їзд князів був важливим у житті країни, на ньому князі прийняли рішення про припинення міжусобиць, щоб не послаблювати країну, про наслідування князями своїх вотчин; таким чином, з’їзд закріпив поділ Русі на удільні князівства, які стали власністю окремих родин — нащадків Ярослава

VІІ. Учитель: Отже, у цей час європейські держави переживали період роздроблення, тобто більші державні утворення розпадалися і утворювалися менші. Київська держава не була винятком. Лише сильна влада могла стримати цей процес. Такою людиною в історії Київської Русі – України став Володимир Мономах. Тему, яку ми будемо розглядати далі «Правління Володимира Мономаха та його сина Мстислава Великого». Опорний конспект буде мати два розділи

1. Володимир Мономах

2. Правління Мстислава Великого

 Перед вами опорний конспект, що присвячений цим двом державним діячам. Слухаючи повідомлення ми будемо заносити до нього основні відомості про життєвий шлях та діяльність Володимира Мономаха. На основі отриманих знань, опрацювавши відповідний параграф підручника та додаткову літературу ви зможете самостійно скласти історичний портрет князя.

- Повідомлення учня. «Історичний портрет Володимира Мономаха» дивитися у розділі даного сайту «Історичні постаті» 10 хв.

- Розповідь учителя «Життєвий шлях Мстислава Володимировича 5 хв.)

Опорний конспект № 13 записано у вигляді таблиці. Учні заносять відомості в колонки з повідомлення учня та розповіді учителя. (Вивести зображення на інтерактивну дошку, по ходу виступу учня та розповіді учителя виводити заповнене зображення, яке прибрати перед початком гри).

Князювання Володимира  Мономаха та Мстислава Володимировича

| Князь                                                        | Життєвий шлях | Характеристика діяльності |
| :----------------------------------------------------------- | ------------- | ------------------------- |
| Володимир Мономах![](/uploads/7-wolodimir-monomah.png) |               |                           |
| Мстислав Володимирович![](/uploads/7-mstislaw.png)   |               |                           |

|                                                              | Князювання Володимира  Мономаха та Мстислава Володимировича  |                                                              |
| ------------------------------------------------------------ | ------------------------------------------------------------ | ------------------------------------------------------------ |
| Князь                                                        | Життєвий шлях                                                | Характеристика діяльності                                    |
| Володимир  Мономах         ![](/uploads/7-wolodimir-monomah.png) | Роки життя - 1053-1125. Онук візантійського  імператора Константина  Мономаха та  Ярослава Мудрого. Батько – Всеволод  Ярославич. Мати – візантійська княжна Анастасія (Марія) з роду Мономахів.  Князь ростовський - 1067 – 1073.   Князь смоленський -1073-1078.  Князь чернігівський – 1076-1077, 1078-1094. Князь переяславський -1094 – 1113.  З 1094 р. розпочинає боротьбу з половцями.  1113 р. – Київське повстання.  Великий князь київський - 1113- 1125.  1113 р – прийняв «Статут Володимира Всеволодовича» | Відновив централізовану  одноосібну владу на Русі.  Припинив князівські  міжусобиці.  Загальмував процес розпаду  держави.  Знизив податки залежних  верств населення.  Зменшив відсотки за  позиками лихварів. Посилилась економічна міць держави.  Автор «Повчання дітям» .  Опікувався розбудовою  Києва, освітою.  Був організатором усіх  переможних походів проти половців.  Забезпечив обороноздатність  країни.  Відновив міжнародний  авторитет Київської  Русі |
| Мстислав  Володимирович ![](/uploads/7-mstislaw.png) | Роки життя – 1076- 1132.  Батько – Володимир Мономах . Мати – Гіта Уессекська.  Князь новгородський - 1088-1094, 1096-1117.  Князь ростовський 1094-1095 . Князь білгородський 1117-1125.  Великий київський князь 1125 – 1132.  Походи проти половців 1128-1130.  Походи проти литовців 1130 | Зберігав єдність Київської Русі.  Успішно відбивав напади половців.  Здійснив переможний похід  проти литовських  племен.  Підтримував династичні зв’язки  з Норвегією, Данією, Візантією, Угорщиною.  Останній одноосібний  правитель Київської  Русі |

VІІІ. Учитель: Ви добре попрацювали з опорним конспектом № 13, а зараз розділимося на групи та пограємо в гру « Доміно». ( 10 хв.)

(Клас ділимо на групи, групи отримують однаковий набір карток. Розкладають картки написами донизу. Учні групи беруть однакову кількість карток. На стіл кладуть першою  картку з написом «Володимир Мономах», а далі відповідно до змісту попередньої картки, закінчують карткою з написом «Міжнародний авторитет Київської держави». Перемагає група, що першою склала ланцюжок, гра припиняється).

(Картки розрізати по лініях)

|                                                           | Володимир Мономах, роки життя                                |
| --------------------------------------------------------- | ------------------------------------------------------------ |
| 1053-1125 рр., 1113-1125 рр.                              | Великий князь київський, хресне ім’я                         |
| Василь, син                                               | Всеволода Ярославича, мати                                   |
| Анастасія (Марія), з роду                                 | Костянтина Мономаха, дитинство пройшло                       |
| В Переяславі, після 1078 р. отримав у володіння           | Чернігів, з 1094 р. князював у                               |
| Переяславі, запрошений на великокнязівське князювання у   | Київ 1113 р. після                                           |
| Великого повстання, того ж року                           | Прийняв «Статут Володимира Всеволодовича», приборкав невдоволених родичів  та відновив |
| Територіальну цілісність держави, здійснив ряд внутрішніх | Реформ, з 1094 р. вів запеклу боротьбу                       |
| З половцями, автор                                        | «Повчання дітям», відновив                                   |
| Міжнародний авторитет Київської держави                   |                                                              |

Підводяться підсумки роботи.

ІХ. Учитель спонукає учнів висловити загальний висновок. ( При можливості вивести даний висновок на інтерактивну дошку).

- Володимир Мономах був одним із видатних правителів часів Русі-України, загальмував процес розпаду держави.

- Володимир Мономах став організатором боротьби проти половецької небезпеки, здобув собі славу й авторитет, завдяки чому згодом зміг посісти престол великого князя київського.

- Зміцнив міжнародний авторитет держави.

- Мстислав зберігав єдність Русі – України, виявився останнім правителем єдиної Русі-України.

Х. Домашнє завдання. Опрацювати відповідний параграф підручника, перевірити опорний конспект № 13, на його основі та за допомогою плану скласти «Історичний портрет Володимира Мономаха», індивідуальне завдання за бажанням «Підготувати повідомлення «Повчання дітям»Володимира Мономаха».
