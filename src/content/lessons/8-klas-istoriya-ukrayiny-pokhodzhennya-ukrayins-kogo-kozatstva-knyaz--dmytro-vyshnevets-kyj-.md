---
title: "8 клас. Історія України. Походження українського козацтва. Князь Дмитро Вишневецький "
description: "Охарактеризувати причини виникнення та формування українського козацтва та перших козацьких січей, висвітлити діяльність Дмитра Вишневецького"
date: 2025-11-29
---

Тема. Походження українського козацтва. Князь Дмитро Вишневецький

Мета. Охарактеризувати причини виникнення та формування українського козацтва та перших козацьких січей, висвітлити діяльність Дмитра Вишневецького, ознайомити учнів з традиціями , звичаями та побутом козаків, розвивати вміння працювати з історичними джерелами, аналізувати матеріал, робити висновки, встановлювати причинно – наслідкові зв’язки, виховувати в учнів почуття патріотизму та національної свідомості.

ХІД УРОКУ

1.Організаційний момент

Доброго дня! Успіх будь-якої справи залежить від того, якї ї організовано та розпочато. Тому пропоную сісти зручніше, та підготувати все необхідне до уроку.

Сьогодні на уроці нам належить дізнатися багато цікавого, нового з історії держави, пригадати те, що нам уже відомо.

Методи, які ми з вами будемо застосовувати, матеріали, з якими ви познайомитесь допоможуть розібратися в тих складних питаннях, які до цього часу є суперечливими. Адже історія підносить нам безліч сюрпризів і загадок.

Кожен раз вирушаючи в цікаву подорож сторінками історії ми знайомимося, розгадуємо і дізнаємося багато нового.

Еміль Золя сказав:

“Єдине щастя в житті – це постійне прагнення вперед.”, тож розпочинаємо нашу роботу та йдемо вперед..

Актуалізація опорних знань

Вчитель. Для успішної роботи на сьогоднішньому уроці спочатку нам потрібно привести в порядок той багаж знань, який ми вже маємо за плечима.

![](/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/14dfaaa5-52ae-4123-961d-1824c6858be2.png)![](/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/368642df-55ce-44d7-a193-1dece3df13d0.png)![](/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/08772656-1806-4b75-90b5-976e67bf410b.png)1.Розставте дати та події правильно

<table><tbody><tr><td><p>1</p></td><td><p>1385 р.</p></td><td><p><img src="/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/5224bce1-d0d5-4004-a959-2ca0530d5585.png">Сейм ухвалив «Пункти для заспокоєння руського народу».</p></td></tr><tr><td><p>2</p></td><td><p>1588 р.</p></td><td><p>Турки османи захопили Константинополь. Візантійська імперія припинила своє існування</p></td></tr><tr><td><p>3</p></td><td><p>1556-1561 рр.</p></td><td><p>Постав Києво-братський колегіум</p></td></tr><tr><td><p>4</p></td><td><p>1453 р.</p></td><td><p>« Устави на волоки»</p></td></tr><tr><td><p><strong>5</strong></p></td><td><p><strong>1 липня</strong></p><p><strong>1569 р.</strong></p></td><td><p>Створено Пересопницьке Євангеліє</p></td></tr><tr><td><p>6</p></td><td><p>1596 р.</p></td><td><p>Кревська унія</p></td></tr><tr><td><p>7</p></td><td><p>1585 р.</p></td><td><p>Було відновлено вищу церковну православну ієрархію в Україні</p></td></tr><tr><td><p>8</p></td><td><p>1557 р.</p></td><td><p>Берестейська церковна унія</p></td></tr><tr><td><p>9</p></td><td><p>1620 р.</p></td><td><p>Засновано Львівське братство</p></td></tr><tr><td><p>10</p></td><td><p>1632 р.</p></td><td><p>Укладено Люблінську унію.</p></td></tr><tr><td><p>11</p></td><td><p>1632</p></td><td><p>ІІІ Литовський статут</p></td></tr><tr><td><p>12</p></td><td><p>1576 році</p></td><td><p>король Владислав IV затвердив Петра Могилу митрополитом української православної церкви</p></td></tr><tr><td><p>13</p></td><td><p><a href="https://uk.wikipedia.org/wiki/12_%D0%B1%D0%B5%D1%80%D0%B5%D0%B7%D0%BD%D1%8F">12 березня</a>&nbsp;</p><p><a href="https://uk.wikipedia.org/wiki/1633">1633</a>&nbsp;року</p></td><td><p>Князь Василь Костянтин Острозький заснував Острозьку академія.</p></td></tr></tbody></table>

2.Розставте терміни то поняття і їх визначення правильно

<table><tbody><tr><td><p>1</p></td><td><p>Історія</p></td><td><p><img src="/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/4e399796-c639-4b5f-91fb-762221701f06.png">Це&nbsp;процес оновлення, вдосконалення або приведення чогось у відповідність до сучасних вимог, стандартів, технологій або потреб.&nbsp;</p></td></tr><tr><td><p>2</p></td><td><p>Модернізація</p></td><td><p>Держава, яка підкорена єдиній центральній владі.</p></td></tr><tr><td><p>3</p></td><td><p>Козацька доба</p></td><td><p>Це&nbsp;форма промислового виробництва, яка характеризується поділом праці між найманими працівниками та використанням ручної праці, але без застосування машин.</p></td></tr><tr><td><p>4</p></td><td><p>Централізована держава</p></td><td><p>Наука, яка вивчає минуле людства, досліджує події, що вже відбулися</p></td></tr><tr><td><p>5</p></td><td><p>Мануфактурне виробництво</p></td><td><p>Ранньомодерний підперіод Нової історії України тривалістю від кінця XV ст. (виникнення українського козацтва) до кінця XVIII ст. (знищення козацької державності).</p></td></tr><tr><td><p>6</p></td><td><p><a id="_Hlk206255717"></a>Соціальні стани</p></td><td><p>Велике багатогалузеве товарне господарство, засноване на праці залежних селян й орієнтоване на отримання прибутку з продажу продукції</p></td></tr><tr><td><p>7</p></td><td><p>Фільварок</p></td><td><p>Це система середньовічного міського права, яка виникла в німецькому місті Магдебург у XIII столітті й надавала містам значну автономію від феодальної влади, включаючи право на самоврядування, створення власних органів влади, регулювання торгівлі, ремесел, спадкування та судочинства.</p></td></tr><tr><td><p>8</p></td><td><p><a id="_Hlk207729618"></a><a id="_Hlk207729997"></a>Магдебурзьке право</p></td><td><p>великі групи людей, що мають закріплені законом права та обов’язки, відрізняються своїм місцем у суспільстві.</p></td></tr><tr><td><p>9</p></td><td><p><a id="_Hlk208163710"></a>Братства</p></td><td><p>скриня, розділена на верхній (Вифлеєм) та нижній (земний) поверхи.</p></td></tr><tr><td><p>10</p></td><td><p>Панщина</p></td><td><p>Об'єднання жителів міст для підтримки рідної їм православної церкви та захисту своїх прав.</p></td></tr><tr><td><p>11</p></td><td><p>Вертеп</p></td><td><p>Примусове і безоплатне виконання селянами певного обсягу робіт у господарстві землевласника.</p></td></tr></tbody></table>

3.Загадки

У їхній власності десятки й сотні сіл

З землею й працьовитими селянами

Багатством, родовитістю і честю

Їх виділяли поміж станами.

У військо йшли з конем своїм і шпагою

І воювали з мужністю й відвагою.

За службу привілеї й нагороди мали

Тож відгадайте, як їх називали? (Шляхта)

Плебс, бюргери, патриціат –

Такий у цього стану склад.

Турбот у нього вистачало -

Щоб ремесло різноманітне процвітало,

Торгівля була жвава й прибуткова,

Дороги, площі, міста, забудова.

Та привілеїв їм за це не давали.

Тож відгадайте, як їх називали? (Містяни)

На них тяжкі повинності лягали,

Продуктами, грошима постачали

Усіх, на кого завжди працювали,

Самі, на жаль, землі й багатств не мали,

Безправні, найбідніші люди -

Ні привілеїв їм, ні прав не буде. (Селяни)

Згадаємо стан особливий і суворий,

Що закликав усіх на світі до покори.

Про душу кожного цей стан повинен дбати

Молитися щодня, не працювати -

Такий обов’язок оті святоші мали

І привілеїв, скільки забажали. (Духовенство)

Рідна наша Україно,

Не дам впасти на коліна,

Захищу від злих атак,

Недарма ж бо я (козак).

4.По дорозі до Речі Посполитої мандрівнику трапився старовинний документ. Однак від давності деякі слова в ньому стерлися. Допоможи мандрівнику заповнити пропуски в документі.

Польща та Литва об'єдналися в \_\_\_\_\_\_\_\_році в одну державу \_\_\_\_\_\_\_\_\_\_\_\_\_\_\_ Король обирався спільним польсько-литовським сеймом і коронувався в Кракові. Польща і Литва зберігали окремо систему військо і фінанси. Створювалися спільні польсько-литовські\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ У новоутвореній державі існувало шість українських воєводств: Київське центром у\_\_\_\_\_\_ Руське\_\_\_\_\_\_\_\_\_ Волинське \_\_\_\_\_\_\_\_\_Подільське\_\_\_\_\_\_\_Брацлавське у Брацлаві, Белзьке у Белзі.

5.В першу колонку внесіть факти, пов'язані з діяльністю Василя Костянтина Острозького, в другу - Петра Могили, в третю - Івана Федоровича. 1) Став першодрукарем в українських землях; 2) заснував Острозьку академію; 3) видав у Львові перші друковані українські книги «Апостол» та «Буквар»; 4) служив у польському війську, брав участь у Хотинській війні; 5) надрукував шедевр стародруків - Острозьку Біблію; 6) був меценатом, захисником православної церкви від зазіхань римо-католиків і королівської влади; 7) відливав у Львові на замовлення короля гармати; 8) у 1633 році став митрополитом Київським, 9) за його кошти було надруковано Острозьку Біблію; 10) написав староукраїнською мовою «Требник», 11) найбільший землевласник Речі Посполитої, некоронований король Русі»: 12) заснував Києво-Могилянський колегіум

<table><tbody><tr><td><p>Василь- Костянтин Острозький</p></td><td><p>Петро Могила</p></td><td><p>Іван Федорович</p></td></tr><tr><td></td><td></td><td></td></tr></tbody></table>

ІІ. Вивчення нового матеріалу.

Проблемне запитання. Яку роль відігравало козацтво в історії України?

1.

<table><tbody><tr><td></td><td><p><strong>Причини</strong></p></td><td><p><strong>появи</strong></p></td><td><p><strong>козацтва</strong></p></td><td></td></tr><tr><td><p>Економічні</p></td><td><p>Соціальні</p></td><td><p>Національно - стратегічні</p></td><td><p>Воєнні</p></td><td><p>Політичні</p></td></tr><tr><td><p>Нестача власної орної землі у селян</p></td><td><p>Посилення феодального гноблення українського населення литовською та польською шляхтою</p></td><td><p>Полонізація українського населення</p></td><td><p>Небезпека нападів з боку Кримського ханства</p></td><td><p>Прагнення польської влади поставити козацтво на службу з охорони південних рубежів</p></td></tr><tr><td><p>Наявність вільних земель на Подніпров’ї та Дикому полі</p></td><td><p>Закріпачення селян</p></td><td><p>Наступ католицької церкви на права православної церкви</p></td><td><p>Потреба в захисті порубіжних поселень</p></td><td></td></tr></tbody></table>

Ди́ке По́ле - історична назва нерозмежованих і слабо заселених причорноморських степів між середньою і нижньою течією [Дністра](https://uk.wikipedia.org/wiki/%D0%94%D0%BD%D1%96%D1%81%D1%82%D0%B5%D1%80) на заході, нижньою течією [Дону](https://uk.wikipedia.org/wiki/%D0%94%D0%BE%D0%BD) і [Сіверським Дінцем](https://uk.wikipedia.org/wiki/%D0%A1%D1%96%D0%B2%D0%B5%D1%80%D1%81%D1%8C%D0%BA%D0%B8%D0%B9_%D0%94%D0%BE%D0%BD%D0%B5%D1%86%D1%8C) на сході, від лівої притоки [Дніпра](https://uk.wikipedia.org/wiki/%D0%94%D0%BD%D1%96%D0%BF%D1%80%D0%BE_\(%D1%80%D1%96%D1%87%D0%BA%D0%B0\)) — [Самари](https://uk.wikipedia.org/wiki/%D0%A1%D0%B0%D0%BC%D0%B0%D1%80%D0%B0_\(%D0%BF%D1%80%D0%B8%D1%82%D0%BE%D0%BA%D0%B0_%D0%94%D0%BD%D1%96%D0%BF%D1%80%D0%B0\)) і верхів'їв приток [Південного Бугу](https://uk.wikipedia.org/wiki/%D0%9F%D1%96%D0%B2%D0%B4%D0%B5%D0%BD%D0%BD%D0%B8%D0%B9_%D0%91%D1%83%D0%B3) — [Синюхи](https://uk.wikipedia.org/wiki/%D0%A1%D0%B8%D0%BD%D1%8E%D1%85%D0%B0) та [Інгулу](https://uk.wikipedia.org/wiki/%D0%86%D0%BD%D0%B3%D1%83%D0%BB) на півночі, до [Чорного](https://uk.wikipedia.org/wiki/%D0%A7%D0%BE%D1%80%D0%BD%D0%B5_%D0%BC%D0%BE%D1%80%D0%B5) і [Азовського](https://uk.wikipedia.org/wiki/%D0%90%D0%B7%D0%BE%D0%B2%D1%81%D1%8C%D0%BA%D0%B5_%D0%BC%D0%BE%D1%80%D0%B5) морів та [Криму](https://uk.wikipedia.org/wiki/%D0%9A%D1%80%D0%B8%D0%BC%D1%81%D1%8C%D0%BA%D0%B8%D0%B9_%D0%BF%D1%96%D0%B2%D0%BE%D1%81%D1%82%D1%80%D1%96%D0%B2) на півдні

![](/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/01cef2e2-578b-4aa2-a004-1eb2fc2ce77b.png)

Умовна межа, названа Великим кордоном, стала місцем, де селилися вільні люди, котрих згодом почали **іменувати козаками (****слово має тюркське походження й означає «ходити», «шукач пригод», «вільна людина»).** Перші писемні згадки про козаків віднаходимо в 1489 році в «Польській хроніці» Марціна та Йоахима Бельських.

**2.Хто ставав козаками**

1.  **Мешканці Середнього Подніпров'я**, котрі сезонно займалися промислами (полювання, рибальство, бджільництво та інші) у Дикому Полі. Таких людей називали уходниками.
2.  **Бояри-слуги**, дрібна українська шляхта, котрі мали уявлення про свій «лицарський статус».
3.  Воєнізовані **містяни порубіжних придніпровських міст**.
4.  Численним був прошарок **селян**, які шукали тут кращої долі від утисків шляхти та держави.

[**Коза́к**](https://uk.wikipedia.org/wiki/%D0%9A%D0%BE%D0%B7%D0%B0%D0%BA%D0%B8) — вільний [лицар](https://uk.wikipedia.org/wiki/%D0%9B%D0%B8%D1%86%D0%B0%D1%80), шляхетний оборонець рідної землі, одвічний вартовий свободи і [незалежності](https://uk.wikipedia.org/wiki/%D0%9D%D0%B5%D0%B7%D0%B0%D0%BB%D0%B5%D0%B6%D0%BD%D1%96%D1%81%D1%82%D1%8C) [українського народу](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%86%D1%96). 

**3.Козацькі зимівники та поселення**

На місцях **уходів, тобто промислів**, зводили тимчасові помешкання, де зберігали та проводили первісну обробку продукції. Тут вони солили, в'ялили рибу, добували ікру, полювали, розводили бджіл. Ці ж приміщення служили і для захисту від нападів кочовиків. Такі поселення козаків називали **зимівниками,** звідки відбувалося освоєння прилеглих земель.

Отже, **зимівник це запорозький хутір**, що складався з двох, трьох жител для людей та різних господарських будівель комор, стаєнь, хлівів, льохів. Іноді такий хутір мав млин, кузню.

Зимівники були багато **галузевими господарствами, орієнтованими здебільшого на ринок.**

На освоєних територіях, насамперед в їхній північній частині, безпечнішій від нападів кочовиків, уходники займалися **хліборобством ( усі зернові культури), городництвом (**3 городини запорожці вирощували капусту, кавуни, дині, буряки, цибулю, часник, гарбузи)**, закладали сади ( яблука, груші, сливи, вишні, виноград), практикували різні ремесла. Зайняття скотарством** залишалося однією із найважливіших галузей господарства. Козаки розводили коней, овець, велику рогату худобу. Уходництво мало сезонний характер. Заглиблення у степи на промисли ([бджолярство](https://uk.wikipedia.org/wiki/%D0%91%D0%B4%D0%B6%D1%96%D0%BB%D1%8C%D0%BD%D0%B8%D1%86%D1%82%D0%B2%D0%BE), [рибальство](https://uk.wikipedia.org/wiki/%D0%A0%D0%B8%D0%B1%D0%B0%D0%BB%D1%8C%D1%81%D1%82%D0%B2%D0%BE), [мисливство](https://uk.wikipedia.org/wiki/%D0%9C%D0%B8%D1%81%D0%BB%D0%B8%D0%B2%D1%81%D1%82%D0%B2%D0%BE) тощо) здійснювалося в теплі часи, після чого уходники поверталися до своїх домівок зі здобутими [продуктами](https://uk.wikipedia.org/wiki/%D0%87%D0%B6%D0%B0) або здобиччю

На відміну від кочовиків, вони поширювали в Степу **осілий спосіб життя**. Зазвичай козаки були ще й вмілими **торговцями,** позаяк продавали не лише зроблене чи здобуте власноруч, але й військові трофеї. Торгівлю здійснювали як **водними шляхами, так і суходолом**.

 Наявність в [уходників](https://uk.wikipedia.org/wiki/%D0%A3%D1%85%D0%BE%D0%B4%D0%BD%D0%B8%D0%BA%D0%B8) [озброєння](https://uk.wikipedia.org/wiki/%D0%9E%D0%B7%D0%B1%D1%80%D0%BE%D1%94%D0%BD%D0%BD%D1%8F) зумовлювалася не лише потребами [оборони](https://uk.wikipedia.org/wiki/%D0%9E%D0%B1%D0%BE%D1%80%D0%BE%D0%BD%D0%B0). Ефективнішим засобом отримання здобичі були [**грабіжницькі**](https://uk.wikipedia.org/wiki/%D0%93%D1%80%D0%B0%D0%B1%D1%96%D0%B6) **напади на татар**.

[Михайло Грушевський](https://uk.wikipedia.org/wiki/%D0%93%D1%80%D1%83%D1%88%D0%B5%D0%B2%D1%81%D1%8C%D0%BA%D0%B8%D0%B9_%D0%9C%D0%B8%D1%85%D0%B0%D0%B9%D0%BB%D0%BE_%D0%A1%D0%B5%D1%80%D0%B3%D1%96%D0%B9%D0%BE%D0%B2%D0%B8%D1%87) так характеризує ту дрібну війну на порубіжжі: _«Розвивався певного роду пограничний спорт: хто кого — татари наших, чи наші татар… Як для тих, так і для других се було так само питання честі, так сказати, як і зовсім реального заробітку…»_

Давайте зараз розглянемо карту. На річці Дніпро знаходиться 7 порогів (де які з них було висотою до 7 метрів), і сами за цими порогами від Хортицій далі уздовж Дніпра розкинулась смуга дніпровських плавнів – так зване Дике поле, площа якого була понад 400 км квадратних.

Безмежний степ у високих травах, ревіння дніпровських порогів – ось те місце, де знаходиться цвіт козацтва, де зародилася Запорізька Січ. ЗА ВСЮ ІСТОРІЮ УКРАЇНСЬКОГО КОЗАЦТВА ІСНУВАЛО 8 СІЧЕЙ.

Перші січі

![](/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/a0584ebb-615f-4738-85ba-54240113fc7f.jpg)

Першою відомою Січчю стала Хортицька фортеця **(1556–1557 рр.)**, заснована Дмитром Вишневецьким на острові Мала Хортиця. 

У 1556 році князь Дмитро Вишневецький на власні кошти збудував на острові Мала Хортиця замок-фортецю. Ця фортеця мала слугувати форпостом для боротьби з татарськими нападами та захисту козаків-уходників. Фортеця проіснувала недовго, була зруйнована в **1557 році об'єднаними турецько-татарськими силами**.

Після падіння Хортицької Січі козаки збудували нові укріплення в інших місцях, таких як Томаківка, Базавлука, Микитинська та інші, переміщаючи центр свого життя та військову фортецю залежно від стратегічних міркувань та безпеки. 

Першою літописною Січчю є [Томаківська](https://uk.wikipedia.org/wiki/%D0%A2%D0%BE%D0%BC%D0%B0%D0%BA%D1%96%D0%B2%D1%81%D1%8C%D0%BA%D0%B0_%D0%A1%D1%96%D1%87) .

Протягом існування Війська Низового, його осередками у різний час були 8 Запорозьких січей:

**[Хортицька](https://uk.wikipedia.org/wiki/%D0%A5%D0%BE%D1%80%D1%82%D0%B8%D1%86%D1%8C%D0%BA%D0%B8%D0%B9_%D0%B7%D0%B0%D0%BC%D0%BE%D0%BA" \o "Хортицький замок) — 1556—1557 роки**

[**Томаківська**](https://uk.wikipedia.org/wiki/%D0%A2%D0%BE%D0%BC%D0%B0%D0%BA%D1%96%D0%B2%D1%81%D1%8C%D0%BA%D0%B0_%D0%A1%D1%96%D1%87) **— 70-80 роки XVI ст.**

[**Базавлуцька**](https://uk.wikipedia.org/wiki/%D0%91%D0%B0%D0%B7%D0%B0%D0%B2%D0%BB%D1%83%D1%86%D1%8C%D0%BA%D0%B0_%D0%A1%D1%96%D1%87) **— 1593—1638 роки**

[**Микитинська**](https://uk.wikipedia.org/wiki/%D0%9C%D0%B8%D0%BA%D0%B8%D1%82%D0%B8%D0%BD%D1%81%D1%8C%D0%BA%D0%B0_%D0%A1%D1%96%D1%87) **— 1639—1652 роки**

[**Чортомлицька**](https://uk.wikipedia.org/wiki/%D0%A7%D0%BE%D1%80%D1%82%D0%BE%D0%BC%D0%BB%D0%B8%D1%86%D1%8C%D0%BA%D0%B0_%D0%A1%D1%96%D1%87) **— 1652—1709 роки**

[**Кам'янська**](https://uk.wikipedia.org/wiki/%D0%9A%D0%B0%D0%BC%27%D1%8F%D0%BD%D1%81%D1%8C%D0%BA%D0%B0_%D0%A1%D1%96%D1%87) **— 1709—1711, 1730—1734 роки**

[**Олешківська**](https://uk.wikipedia.org/wiki/%D0%9E%D0%BB%D0%B5%D1%88%D0%BA%D1%96%D0%B2%D1%81%D1%8C%D0%BA%D0%B0_%D0%A1%D1%96%D1%87) **— 1711—1728 роки**

[**Нова (Підпільненська) Січ**](https://uk.wikipedia.org/wiki/%D0%9D%D0%BE%D0%B2%D0%B0_%D0%A1%D1%96%D1%87) **— 1734—1775 роки.**

У XVI ст. основним центром розселення козацтва стало [**Запорожжя**](https://uk.wikipedia.org/wiki/%D0%97%D0%B0%D0%BF%D0%BE%D1%80%D0%BE%D0%B6%D0%B6%D1%8F)**, або Низ** (територія [Дніпрових порогів](https://uk.wikipedia.org/wiki/%D0%94%D0%BD%D1%96%D0%BF%D1%80%D0%BE%D0%B2%D1%96_%D0%BF%D0%BE%D1%80%D0%BE%D0%B3%D0%B8)). Звідси назва козаків **— запорозькі або низові**. Козаки заснували **укріплені поселення —** [**січі**](https://uk.wikipedia.org/wiki/%D0%A1%D1%96%D1%87). Першими організаторами січей були «уходники», яких черкаські та канівські старости відпускали на Середнє і Нижнє Подніпров'я для промислу. Щорічно ватаги уходників на чолі з обраними отаманами йшли за пороги, де в захищених від раптових нападів ворога місцях будували тимчасові житла і приміщення для перероблення та зберігання продуктів промислу. Побудований Д. Вишневецьким замок став прототипом козацького укріплення, яке, утвердившись на острові Томаківка у 60—70-х роках XVI століття, дістало назву Запорозької Січі.

Сама Запорозька Січ — це місто-фортеця. На території фортеці зазвичай розміщувались площа, церква, курені, комори, адміністративні споруди. Стіни фортець запорозьких козаків були з насипів земляних валів і дерев'яних укріплень( Засічені зверху колоди)

Зазвичай Січ розташовувалася у Великому Лузі місцевості у Дніпровських плавнях, важкодоступних для ворогів. На січовому майдані зводили церкву Покрови Пресвятої Богородиці, яка вважалася заступницею козацтва. Січ поділялася на **курені.** Так називали будівлю, де мешкали січовики**.** **Курінь був господарською та військовою одиницею на Січі**. Назва «курінь» тюркського походження, що в перекладі означала загін воїнів», «обоз». У XVI столітті існувало 7 куренів. Згодом їхня чисельність зросла до 38. Усі вони мали різні назви, переважно взяті від своїх отаманів засновників, або ж від міст, звідки вийшли перші запорожці, чи від назви більшості козаків, які вперше склали курінь.

![](/uploads/8-klas-istoriya-ukrayiny-pokhodzhennya-ukrayins-kogo-kozatstva-knyaz--dmytro-vyshnevets-kyj-/69f1eb8f-ad93-4aed-b746-fae93938b352.jpg)

ІІІ. Презентація «Дмитро Вишневецький»

ІV. РЕФЛЕКСІЯ

Що нового ви дізналися на уроці?

Що стало причиною виникнення козацтва?

Очікувана відповідь

Нездатність Речі Посполитої захистити українські землі від набігів татар.

Посилення соціального гніту (запровадження кріпацтва).

Релігійний гніт.

Національний гніт.

Патріотичні почуття нащадків князівських родин, бажання захистити свою землю.

Підводячи підсумки нашого уроку давайте складемо «Сенкан» до поняття козак (Учні складають сенкан та демонструють його перед класом.)

Козак

Сміливий, сильний.

Воює, захищає, навчає.

Любить свою рідну землю.

Воля.

Прийом «Переплутані ланцюжки» (визначити правильне чи неправильне твердження)

1\. Козацтво виникло в середині ХVІ ст..

2\. Козак – татарський вершник на коні.

3\. Наявність Дикого Поля сприяла появі козацтва.

4\. Козаки були набожними людьми.

5\. Булава – символ гетьманської влади.

6\. Курені – довгі прямокутні будинки, вкриті очеретом, де жили козаки.

7\. На січовому майдані стояла церква .

8\. Дмитро Вишневецький заснував Чортомлицьку Січ.

9\. Перша писемна згадка про козаків датується 17 ст.

V. Підсумок уроку

Отже якою буде відповідь на проблемне питання нашого уроку.

Якою була роль козаків в історії України?

\- Поява нового соціального прошарку українського суспільства – козацтва, булла зумовлена як внутрішніми, так і зовнішніми чинниками.

За умов, відсутності державності та ворожого оточення, козацтво поступово перетворилося на силу, здатну боронити рідну землю від зазіхань чужинців.

Вивчаючи історію українського козацтва, ми повинні наслідувати їх, бути такими ж працьовитими, любити свою землю і захищати її, піклуватися про тих, хто потребує допомоги.

Домашнє завдання: Створювати презентацію «Одяг, побут, основні страви запорозьких козаків» за групами