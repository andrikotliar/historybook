---
title: 8 клас. Історія України. Церковні та релігійні проблеми в Україні XVI століття. Берестейська церковна унія.
description: Охарактеризувати особливості становища православної церкви в XVI ст.
date: 2025-11-28
---

Тема: Церковні та релігійні проблеми в Україні XVI століття. Берестейська церковна унія.

Мета: охарактеризувати особливості становища православної церкви в XVI ст.; з’ясувати особливості реформаційних рухів та розгортання реформаційних і контрреформаційних рухів на тогочасних українських землях; сформувати уявлення учнів про братства, яку роль відігравали православні братства в житті суспільства, оцінити діяльність братств, ордену єзуїтів; розвивати в учнів уміння аналізувати історичні події, робити певні висновки та узагальнення, використовувати нові поняття й терміни; формувати критичне мислення; виховувати почуття патріотизму через розуміння значущості діяльності кожного українця на благо народу; толерантне ставлення до різних релігійних конфесій.

Хід уроку.

І. Організаційна частина.

ІІ. Повторення раніше вивченого матеріалу.

Подивіться на табличку і зробіть так, щоб всі три колонки в рядку стали правильними.

<table><tbody><tr><td><p>1385 р.</p></td><td><p>Люблінська унія</p></td><td><p>Закріплення феодальної власності на землю.</p><p>Закріплення втрати вільними селянами прав, особистої свободи.</p></td></tr><tr><td><p>1557 р.</p></td><td><p>ІІІ Литовський статут</p></td><td><p>Початок об’єднання Королівства Польського і Великого князівства Литовського</p></td></tr><tr><td><p>1569 р.</p></td><td><p>Кревська унія</p></td><td><p>Земельна реформа, яка мала на меті впорядкувати користування землею шляхом стандартизації земельних ділянок до розміру «волоки» та прив'язати селянські повинності до площі ґрунту.</p></td></tr><tr><td><p>1588 р.</p></td><td><p>« Устави на волоки».</p></td><td><p>Обидві держави об’єднувалися в єдину державу — Річ Посполиту.</p></td></tr></tbody></table>

2.Методом «Ланцюжок» дайте відповідь на питання.

\- Що таке унія.

\- Про які унії ви вже чули.

\- Назвіть рік укладення Кревської унії.

\- Умови даної унії.

\- Умови Кревської унії.

\- Назвіть рів підписання Люблінської унії

\- Умови даної унії.

\- Наслідки підписання Люблінської унії.

\- У складі однієї держави опинилися різні етнічні групи. Народи мали свої звичаї, традиції, віросповідання. Окрім економічних, соціальних питань загострилися релігійні та національні питання. Щоб вирішити релігійне питання на території проживання українців було вирішено об’єднати католицьку і православну церкву.

Що з цього вийшло ми зараз і дізнаємося.

Тема: Церковні та релігійні проблеми в Україні XVI століття. Берестейська церковна унія.

Трохи тебе треба познайомити з передумовами укладення церковної унії на українських землях. ( використовувати презентації)

У1054 році через суперечності в догматичних, канонічних та інших питаннях, що накопичувалися століттями відбувся розкол християнства, або Велика схизма, — це остаточне розділення Вселенської Церкви на дві самостійні гілки: Католицьку церкву (на Заході, з центром у Римі) та Православну церкву (на Сході, з центром у Константинополі). 

Католицька та православна церкви мають ключові відмінності в догматах, структурі та обрядах. Основні відмінності включають: 

<table><tbody><tr><td><p><a id="_Hlk208089660"></a>Католицька церква</p></td><td><p>Православна церква</p></td></tr><tr><td><p>визнає верховенство Папи Римського</p></td><td><p>складається з автокефальних Церков</p></td></tr><tr><td><p>вважає, що Святий Дух походить від Отця і Сина.&nbsp;</p></td><td><p>вважає, що Святий Дух походить тільки від Бога-Отця</p></td></tr><tr><td><p>католики хрестяться правою рукою зліва направо п'ятьма пальцями</p></td><td><p>православні хрестяться правою рукою справа наліво трьома пальцями</p></td></tr><tr><td><p>дітей чи дорослих хрестять способом обливання( скроплення) водою</p></td><td><p>хрестять дітей чи дорослих шляхом занурення у воду.</p></td></tr><tr><td><p>миропомазання здійснює тільки єпископ і тільки для дорослих. (Під час здійснення таїнства священнослужитель помазує вірянину чоло, очі, вуха, рот, груди, руки та ноги спеціально приготованою та освяченою ароматичною олією – миром.)</p></td><td><p>священники здійснюють миропомазання дорослих та дітей</p></td></tr><tr><td><p>католики мають догмати про Непорочне Зачаття та тілесне Вознесіння Діви Марії, які не визнаються в православ'ї.&nbsp;</p></td><td><p>у православних є поклоніння Матері Божій</p></td></tr><tr><td><p>живопис і розпис в соборах</p></td><td><p>ікони в храмах та житлах мирян</p></td></tr><tr><td><p>під час богослужіння віряни сидять</p></td><td><p>під час богослужіння віряни православ'я мають стояти</p></td></tr><tr><td><p>проводять месси</p></td><td><p>проводять літургії</p></td></tr><tr><td><p>мають лаконічний чотирикутний хрест, найчастіше без прикрас і гравіювань</p></td><td><p>мають шестикутний або восьмикутний хрест із розп'яттям і молитвами.</p></td></tr><tr><td><p>католики можуть причащатися хлібом і вином</p></td><td><p>православні лише хлібом (проскурки).&nbsp;</p></td></tr><tr><td><p>католицькі священники дотримуються целібату(жити без шлюбу)</p></td><td><p>рравославні священики можуть одружуватися до висвячення</p></td></tr></tbody></table>

І так, у якому становищі перебувала української православної церкви у 16 ст.?

Кінець XVI століття називають "темною добою" українського православ'я

Погіршення становища:

\- Послаблення впливу Вселенського (Константинопольського) патріарха через захоплення османами Константинополя в 1453 році, після чого він вже не мав достатньо можливостей, щоб відігравати провідну роль у розвитку православ'я.

\- В 1448 році була самопроголошена окремо від Київської Московська митрополія, яка намагалася посилити свій вплив на православне населення.

\- Водночас більшість українських земель перебували у складі держав, які підтримували римо-католицьку церкву, Королівства Польського, Великого князівства Литовського та Священної Римської імперії.

Послаблювали Київську митрополію зсередини кілька факторів. Насамперед, поширення патронату права світської шляхти призначати церковнослужителів у своїх володіннях, що призвело до ослаблення церковного управління, падіння дисципліни і моральності духовенства, а отже, й авторитету церкви загалом.

Не сприяла порозумінню між православними і католиками календарна реформа Папи Римського Григорія ХІІІ, за якою 1582 року було запроваджено новий григоріанський календар у літочисленні, на відміну від старого юліанського. Реформа мала на меті подолати відставання календарного часу від астрономічного, яке у XVI столітті становило десять днів (у ХХ столітті тринадцять днів). Однак деякі православні церкви і надалі використовували юліанський календар.

Влада Речі Посполитої сприяла католицизації, що призвело до посилення утисків православних. 

У відповідь на посилення католизації частина православної ієрархії, на чолі з єпископами, прагнучи зберегти свій статус і привілеї,

уклала **Берестейську церковну унію 1596 року.** 

**Мета унії:**

Укладена 1596 року, унія була спробою об'єднати Київську митрополію з Католицькою церквою, залишаючись при цьому у візантійській літургійній традиції. 

**Умови унії:**

Скасування підпорядкування Київської митрополії Константинопольському патріархату. 

Підпорядкування Папі Римському. 

Визнання католицької догматики, але збереження православного обряду, літургії церковнослов'янською мовою. Зберігала візантійський обряд і церковнослов'янську мову, створюючи греко-католицьку церкву

**Наслідки:**

Розкол суспільства: Унія розколола український народ на два ворожих табори – уніатів та православних. 

**Утворення греко-католицької церкви: В Україні виникла греко-католицька (унійна) церква.** 

Загострення боротьби: Унія призвела до посилення боротьби між конфесіями.

Розглянемо основні догми унійної та православної церков.

<table><tbody><tr><td><p><a id="_Hlk208090359"></a>Греко – католицька церква (унійна)</p></td><td><p>Православна</p></td></tr><tr><td><p>визнають, що Святий Дух походить від Отця і Сина</p></td><td><p>вважають, що Святий дух походить тільки від Отця.&nbsp;</p></td></tr><tr><td><p>вірять у чистилище як місце очищення від гріхів після смерті</p></td><td><p>Не визнають чистилища</p></td></tr><tr><td><p>визнають Папу Римського як видимого главу Церкви, подібно до католиків західного обряду.&nbsp;</p></td><td><p>не визнають верховенства Папи.</p></td></tr><tr><td><p>Дотримуються Григоріанського календаря</p></td><td><p>дотримуються Юліанського календаря або новоюліанського</p></td></tr><tr><td><p>хрестяться зверху вниз, а потім справа наліво п'ятьма пальцями.&nbsp;</p></td><td><p>хрестяться правою рукою справа наліво трьома пальцями</p></td></tr><tr><td><p>Літургія в греко-католицьких храмах проходить за візантійським обрядом, але з використанням національних мов</p></td><td><p>Літургія проходить старослов’янською мовою або національними мовами</p></td></tr><tr><td><p>Целібат як в католиків</p></td><td><p>Православні священники можуть одружуватися до висвячення</p></td></tr></tbody></table>

Повторення.

1\. Назвіть рік укладення Берестейської унії.

2\. Який результат Берестейської унії.

3.Яка друга назва цієї церкви

Висновок.

Берестейська унія 1596 року – це акт церковного примирення та об'єднання частини православних єпископів та вірян Київської митрополії з Римсько-католицькою церквою, який був проголошений на соборі в місті Бересті.

Отже, українське духовенство за допомогою унії хотіло здобути рівні права з польським, знать – посісти відповідне становище в структурах управління, міщанство – отримати місце в цехах, магістратах, судах.

Основна ідея Берестейської унії – рівноправне об’єднання двох християнських церков, збереження православних обрядів, національної мови, зрівняння прав католиків і православних не була досягнута.

Але унія передбачала зникнення православної церкви. Частина населення була проти. Обмежувалися права православних, які не прийняли унії. Православна церква стала напівлегальною.

Іван Франко у 19 ст. писав «Таким способом замість унії, т.є. єдності, собор Берестейський посіяв великий роздор серед народу руського, роздор, котрий остається ще й донині і причинив цілій Русі безкінечно много лиха і нещастя». 

Унію прийняли шість із восьми єпархій Київської митрополії, а дві — Перемишльська та Львівська — за сто років по тому.

Першим греко-католицьким ми­трополитом став Михайло Рогоза, а по його смерті — Іпатій Потій.

**2\. Особливості реформаційних та контрреформаційних рухів.**

У XVI столітті Європу охопив **рух за реформування римо-католицької церкви- Реформація.** Отже, **реформація – це релігійний рух у Європі XVI столітті, спрямований проти католицької церкви. Вона породила кілька нових церков, які називали протестантськими** (бо протестували проти католицизму).

З другої половини XVI століття набрала обертів **Контрреформація, яка мала на меті зупинити Реформацію й оновити католицьку церкву.**

У Речі Посполитій Контрреформація проявлялася в забороні протестантам займати державні посади.

Водночас влада сприяла діяльності **ордену єзуїтів** найбільш активного провідника Контрреформації, члени якого створили мережу шкіл та єзуїтських колегіумів. У них надавали якісну освіту. Проте після закінчення навчання українські шляхтичі нерідко зрікалися рідної віри, приймаючи католицьку.

**3.Православні братства**

В умовах покатоличення та ополячення українців з другої половини XVI століття великого поширення набули братства - об'єднання жителів міст для підтримки рідної їм православної церкви та захисту своїх прав.

Одним із напрямків діяльності братств була благодійність: організація шпиталів для хворих і немічних, обіди для бідних, допомога людям у скрутному становищі.

Вони здійснювали протекцію (підтримку) православних: допомагали вступити до ремісничого цеху, вирішити проблеми а торгівлею, відстоювати свої права в суді.

Особливе місце в діяльності братства займала культурно-просвітницька діяльність. Вони відкривали школи, в яких навчали рідною мовою, створювали бібліотеки, друкарні, де найчастіше друкували книги грецькою, старослов'янською та руською (староукраїнською) мовами. Відтак розвиток шкільництва і книгодрукування сприяли піднесенню освітнього рівня населення, розвитку на українських землях релігійної та політичної думки.

Братства стали справжньою опорою православної церкви, українців і української культури.

Львівське братство засноване 1585 р. стало першим братством на українських землях.

Повторення.

Подивіться на таблицю і знову зробіть так, щоб по горизонталі і по вертикалі всі колонки були правильними.

<table><tbody><tr><td><p><a id="_Hlk208162431"></a>1385 р.</p></td><td><p>Берестейська унія</p></td><td><p>Утворення Речі Посполитої</p></td></tr><tr><td><p>1569 р.</p></td><td><p>Кревська унія</p></td><td><p>Утворення греко-католицької(унійської) церкви</p></td></tr><tr><td><p>1596 р.</p></td><td><p>Люблінська унія</p></td><td><p>Початок об’єднання Королівства Польського і Великого князівства Литовського</p></td></tr></tbody></table>

Уважно слухайте текст і скажіть, де помилки.

Реформація – це релігійний рух у Європі XVI столітті, спрямований на захист католицької церкви. Єзуїтські школи та колегії були протестанськими.

Підведення підсумків. Домашнє завдання.