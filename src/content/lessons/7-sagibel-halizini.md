---
title: 7 клас. Історія України. Загибель Галицько-Волинської держави.
description: Семикласники дізнаються яким було правління останнього галицько-волинського князя та правління князя Любарта на Волині
date: 2022-02-16
---

**Мета:** З'ясувати, яким було правління останнього галицько-волинського князя; визначити причини загибелі Галицько-Волинського князівства; охарактеризувати правління князя Любарта на Волині; розкрити історичне значення Галицько-Волинського князівства в історії України та Європи; вдосконалювати навички давати оцінку історичних явищ; виховувати патріотичні почуття, повагу до історичного минулого свого народу.

## Структура уроку

І. Підготовка до уроку.

ІІ. Учитель: Ми продовжуємо з вами роботу за розділом ІV. «Королівство Руське (Галицько – Волинська держава)».

Опрацюємо з вами міні – тести.

| 1.   Із поданого переліку  виберіть діячів, що були синами Данила Романовича Галицького <br /> А) Шварно  <br />Б) Василько  В) Володимир  <br />Г) Юрій  <br />Д) Лев  <br />Е) Мстислав  <br />Є) Андрій  <br />Ж) Болеслав | А, Д, Е |
| ------------------------------------------------------------ | ------- |
| 2.   У якому році м. Львів  стало столицею Галицького князівства <br /> А) 1264  <br />Б) 1272  <br />В)1289  <br />Г) 1301 | Б       |
| 3.   Хто з перелічених  історичних діячів був одружений з дочкою литовського князя Міндовга <br /> А) Шварно  <br />Б) Василько  В) Володимир  <br />Г) Юрій  <br />Д) Лев  <br />Е) Мстислав  <br />Є) Андрій  <br />Ж) Болеслав | А       |
| 4.   Хто з перелічених  історичних діячів був онуком короля  Данила Галицького та онуком угорського короля Бели ІV <br /> А) Юрій І  <br />Б) Юрій ІІ  <br />В) Андрій  <br />Г) Лев ІІ | А       |
| 5.   У якому році  утвердилася незалежна Галицька православна митрополія  <br />А) 1300  <br />Б) 1301  <br />В) 1302  <br />Г) 1303 | Г       |
| 6.   Із загибеллю яких  історичних діячів закінчився рід Романовичів  <br />А) Юрій І  <br />Б) Андрій  <br />В) Юрій ІІ  <br />Г) Лев ІІ | Б, Г    |

ІІІ. Учні обмінюються бланками, учитель зачитує вірні відповіді, учні перевіряють тести та виставляють кількість вірних відповідей. Асистент передає бланки вчителю.

IV. Учитель проходить по класу та переглядає заповнення учнями опорного конспекту. Наголошує, що учні які не заповнили даний конспект мають час його опрацювати до уроку узагальнення.

V. Клас поділяється на групи.

І група. Дайте оцінку діяльності князя Лева Даниловича за планом:

1. Результати діяльності.
2. Чиї інтереси захищав.
3. Роль в історичних подіях.
4. Значення діяльності.

*Варіант відповіді:*

1. Проводив успішні завоювання на Заході, приєднав до Галицько-Волинської держави Люблінську землю та частину Закарпаття.
2. Залишався васалом Золотої Орди та не проводив активних дій, щоб скинути ярмо монголів.
3. Мав тісні стосунки з Польщею, Чехією, Тевтонським орденом.
4. Не приділяв належної уваги внутрішній політиці.
5. Переніс столицю до м. Львів.
6. Діяв у першу чергу на користь знаті – бояр, вищого духовенства, дружинників,  але сильна держава дає можливість різним прошаркам суспільства відчувати стабільність та розвивати сільське господарство, ремесла, торгівлю, культуру. Лев Данилович, будучи нащадком великих князів, мав вплив на політику сусідніх держав, зокрема Угорщини, Польщі, території сучасної Німеччини, справив вплив на політику тогочасної Литви. В Центрально - Східній Європі у 1264–1300 рр. це була одна з ключових політичних фігур.
7. Укріпив та зберіг спадщину Данила Галицького, що дало можливість зберегти самобутність українського народу. Підняв міжнародний авторитет Галицько- Волинської держави.

ІІ група. Дайте оцінку діяльності князя Юрія І Львовича.

*Варіант відповіді:*

1. Відмовився від завоювань, віддавав перевагу дипломатії.
2. Утратив Люблінську землю та Закарпаття, Дорогичин та Берестя.
3. Переніс столицю до м. Володимир.
4. Знову об’єднав усі землі Галицько-Волинської держави.
5. Відносний спокій дав можливість швидкому економічному розвитку.
6. Засновано незалежну Галицьку православну митрополію.
7. Золота Орда була ослаблена, чим скористався князь для розширення меж князівства на південь.
8. Як і всі попередники діяв в інтересах панівних груп населення, але забезпечивши внутрішній спокій в державі дав можливість нижчим верствам населення відчути стабільність, тому вони підтримували політику князя.
9. Підтримав міжнародний авторитет Галицько- Волинської держави. Його характер правління був мирним.

ІІІ група. Дайте оцінку діяльності Андрія та Лева ІІ.

*Варіант відповіді:*

1. Намагалися створити антиординську коаліцію.
2. Підтримували дружні стосунки з Тевтонським орденом та Польщею.
3. Стримували натиск Литви.
4. У своїй діяльності опиралися на дружинників.
5. Зі смертю князів закінчився рід Романовичів, що негативно позначилося на подальшій долі Галицько- Волинської держави.

Учні презентують результати своєї роботи.

VІ. Учитель: Ми продовжуємо роботу за розділом ІV. «Королівство Руське (Галицько – Волинська держава)» та приділимо увагу темі «Загибель Галицько- Волинської держави». (Учитель наголошує на меті уроку).

Опорний конспект №20 матиме пункти:

1. Правління князя Юрія ІІ Болеслава
2. Боротьба Угорщини, Польщі, Литви за землі Галицько- Волинської держави
3. Правління князя Любарта
4. Історичне значення Галицько- Волинської держави

Ми з вами ознайомилися з багатьма історичними подіями, розглянули історичні явища, тому хочу загострити вашу увагу на тому, що

Історична подія – це сукупність логічно завершених та обмежених у просторі і часі історичних фактів. Тобто те, що відбувалося з людьми в минулому в певний час у певному місці. Розглядаючи події ми даємо відповіді на питання: Що, де, коли, з ким і як відбувалося, чому це відбувалося і чим все закінчилося.

Історичне явище – сукупність історичних фактів, подій, які зберігаються протягом певного часу та на певній території.

Наприклад: подія – битва, явище – війна.

Тому, щоб дати характеристику історичній події чи явищу потрібно:

1. Визначити коли вони відбувалися чи проходили.
2. Де проходили.
3. За яких обставин проходили.
4. Які події передували. Причини події чи явища.
5. Який розвиток вони отримали надалі.
6. Які соціальні верстви були основними учасниками подій.
7. Яку роль відіграли історичні особи.
8. Який слід залишили в історії регіону, країни, території. Наслідки.

**Завдання:**

Назвіть декілька історичних події в Україні у кінці ХІІІ - на початку ХІV ст.

*Можливі відповіді:*

1. 1272 р. – Лев Данилович переніс свою столицю до м. Львів
2. 1303 р. – утворено незалежну Галицьку православну митрополію
3. 1323 р. загинули Андрій та Лев ІІ Юрійовичі

**Завдання:**

Назвіть історичні явища цього періоду.

*Можливі відповіді:*

1. Боротьба князів Галицько - Волинського князівства проти монгольських завойовників та Золотої Орди.
2. Боротьба князів Галицько - Волинської держави проти зазіхань сусідніх держав на їх землі.
3. Формування, розвиток та занепад Галицько- Волинського князівства.

Молодці, із завданням впоралися і можемо розглянути нові історичні події і визначити причини та наслідки занепаду Галицько- Волинського князівства.

Опорний конспект № 20 (Вивішений на дошці, виведений на інтерактивну дошку чи комп'ютери  учнів). По ходу уроку учні заповнюють свої опорні конспекти.

1. Презентація або повідомлення учня «Юрій ІІ – Болеслав»
2. Розповідь учителя
3. Презентація або повідомлення учня «Князь Любарт»
4. Співбесіда з учнями

<table>
	<tbody>
		<tr>
			<td>
				<figure>
					<img src="/uploads/portraits/yuri-boleslav.jpg" alt="">
					<figcaption>
						_____?_____
					</figcaption>
				</figure>
			</td>
			<td style="color:blue;">
				<p style="color:red;">_____?_____ – 1325-1340</p>
				<p>________ походження</p>
				<p style="color:red;">Проводив ________ політику</p>
				<p>Союз з ________</p>
				<p>Союз з ________ ________</p>
				<p>Втрачено ________, ________, ________</p>
				<p>Реформа ________ => бояр</p>
				<p>________ – адміністративна, судова, військова влада</p>
				<p>Відновив ________ ________ митрополію</p>
				<p style="color:red;">1340 р. – ________</p>
			</td>
		</tr>
		<tr>
			<td colspan="2" style="color: blue;">
				<p><span style="color:red">Казимир ІІІ</span> => ________ <= городяни</p>
				<p>Дмитро ________ => монголи</p>
				<p><span style="color:red;">Боярин ________ ________ => ________</span>, васал Казимира ІІІ, волинського князя Любарта, короля Угорщини Лайоша Великого</p>
				<p>____ р. => Казимир ІІІ => ________</p>
				<p>____ р. => Казимир ІІІ => ________, ________, ________, ________, ________</p>
				<p>1350 р. => Любарт => ________, ________, ________, ________</p>
				<p style="color:red;">________ <= 1352 р. => ________</p>
				<p style="color:red;">________ => Польща</p>
				<p style="color:red;">________ => Литва</p>
				<p style="color:red;">Польща <= ____ р. => Литва</p>
				<p style="color:red;margin-left:40px;">________ ________</p>
				<p>1361 => католицьке архієпископство</p>
				<p style="color:red;">1374 – ліквідовано Галицьку православну митрополію</p>
				<p>Після 1370 => Галичина (Королівство Галицьке) => Угорщина => Лайош Угорський => Владислав Опольський => «Самодержець Русі»</p>
				<div style="text-align:center;color:red;">
					<p><u>____ р.</u> – КРЕВСЬКА УНІЯ</p>
					<p>________ <= СОЮЗ => ________</p>
					<p><span style="display:inline-block; margin-right: 60px;"> ________ </span><span style="display:inline-block;"> ________ </span></p>
					<p>Литва => ________ ________ ________ ________ ________ ________</p>
					<p>____ р. => Польща => Галичина</p>
				</div>
			</td>
		</tr>
	</tbody>
</table>

<table>
	<tbody>
		<tr>
			<td>
				<figure>
					<img src="/uploads/portraits/lubart.jpg" alt="">
					<figcaption style="color:red;">
            _____?_____
          </figcaption>
				</figure>
			</td>
			<td style="color: blue;">
				<p style="color: red;">_____ ________ (бл. 1312-1383)</p>
				<p>Син литовського князя Гадиміна, мати з династії Романовичів</p>
				<p style="color: red;">Князь волинський 1340-1383</p>
				<p style="color: red;">Князь галицький 1344-1349</p>
				<p style="color: red;">Прийняв _________ віру (Дмитро).</p>
				<p>Одружений з _________ – _________, дочкою Андрія Юрійовича з роду Романовичів</p>
				<p style="color: red;">Любарт => _________</p>
				<p style="color: red;">Любарт <= Галичина => _________</p>
				<p>1366 р. => Любарт => Луцьк</p>
				<p>1370 р. => Любарт => Володимир</p>
				<p>Решта земель Волині => Олександр Коріятович – намісник польського короля</p>
			</td>
		</tr>
		<tr style="color: red;">
			<td>
				Причини загибелі
			</td>
			<td>
				<ol>
					<li>_______________</li>
					<li>_______________</li>
					<li>_______________</li>
					<li>_______________</li>
				</ol>
			</td>
		</tr>
		<tr>
			<td colspan="2" style="color: red; text-align: center;">
				<p>ІСТОРИЧНЕ ЗНАЧЕННЯ</p>
				<p>Галицько-Волинська держава забезпечила __________ і __________ розвитку __________ традицій на українських землях.</p>
				<p>Перетворилася на центр __________ та __________ життя, який забезпечував високий розвиток українських земель.</p>
				<p>Сприяла долученню українських земель до __________ культури.</p>
				<p>Збережено власну __________ традицію, що зазнавала значного __________ впливу.</p>
				<p>У складі Литви Волинь під владою князя __________ зберегла свій руський __________ характер.</p>
				<p>Галичина на 400 років перейшла під владу __________, населення зполящувалося.</p>
			</td>
		</tr>
	</tbody>
</table>

Повний варіант опорного конспекту № 20

<table>
	<tbody>
		<tr>
			<td>
				<figure>
					<img src="/uploads/portraits/yuri-boleslav.jpg" alt="">
					<figcaption>
						Портерт Юрія ІІ Болеслава
					</figcaption>
				</figure>
			</td>
			<td style="color:blue;">
				<p style="color:red;">Юрій ІІ Болеслав – 1325-1340</p>
				<p>Польське походження</p>
				<p style="color:red;">Проводив антипольску політику</p>
				<p>Союз з Литвою</p>
				<p>Союз з тевтонським орденом</p>
				<p>Втрачено Берестейщину, Пониззя, Підляшшя</p>
				<p>Реформа системи управління => бояр</p>
				<p>Палатини – адміністративна, судова, військова влада</p>
				<p>Відновив Галицьку православну митрополію</p>
				<p style="color:red;">1340 р. – отруєно князя</p>
			</td>
		</tr>
		<tr>
			<td colspan="2" style="color: blue;">
				<p><span style="color:red">Казимир ІІІ</span> => Львів <= городяни</p>
				<p>Дмитро Дядько => монголи</p>
				<p><span style="color:red;">Боярин Дмитро Дядько => управитель</span>, васал Казимира ІІІ, волинського князя Любарта, короля Угорщини Лайоша Великого</p>
				<p>1344 р. => Казимир ІІІ => Саноцька земля</p>
				<p>1349 р. => Казимир ІІІ => Львів, Белз, Холм, Берестя, Володимир</p>
				<p>1350 р. => Любарт => Белз, Холм, Берестя, Володимир</p>
				<p style="color:red;">Польща <= 1352 р. => Литва</p>
				<p style="color:red;">Галичина => Польща</p>
				<p style="color:red;">Волинь => Литва</p>
				<p style="color:red;">Польща <= 1366 р. => Литва</p>
				<p style="color:red;margin-left:40px;">ВІЧНИЙ МИР</p>
				<p>1361 => католицьке архієпископство</p>
				<p style="color:red;">1374 – ліквідовано Галицьку православну митрополію</p>
				<p>Після 1370 => Галичина (Королівство Галицьке) => Угорщина => Лайош Угорський => Владислав Опольський => «Самодержець Русі»</p>
				<div style="text-align:center;color:red;">
					<p><u>1385 р.</u> – КРЕВСЬКА УНІЯ</p>
					<p>Польща <= СОЮЗ => Литва</p>
					<p><span style="display:inline-block; margin-right: 60px;">Ядвіга</span><span style="display:inline-block;">Ягайло</span></p>
					<p>Литва => навік приєднали всі свої землі, литовські і руські, до КОРОНИ ПОЛЬСКОЇ</p>
					<p>1387 р. => Польща => Галичина</p>
				</div>
			</td>
		</tr>
	</tbody>
</table>

<table>
	<tbody>
		<tr>
			<td>
				<figure>
					<img src="/uploads/portraits/lubart.jpg" alt="">
					<figcaption>Портрет литовського князя Любарта</figcaption>
				</figure>
			</td>
			<td style="color: blue;">
				<p style="color: red;">Любарт Гадимінович (бл. 1312-1383)</p>
				<p>Син литовського князя Гадиміна, мати з династії Романовичів</p>
				<p style="color: red;">Князь волинський 1340-1383</p>
				<p style="color: red;">Князь галицький 1344-1349</p>
				<p style="color: red;">Прийняв православну віру (Дмитро).</p>
				<p>Одружений з Анною – Буче, дочкою Андрія Юрійовича з роду Романовичів</p>
				<p style="color: red;">Любарт => Волинь</p>
				<p style="color: red;">Любарт <= Галичина => Казимир ІІІ</p>
				<p>1366 р. => Любарт => Луцьк</p>
				<p>1370 р. => Любарт => Володимир</p>
				<p>Решта земель Волині => Олександр Коріятович – намісник польського короля</p>
			</td>
		</tr>
		<tr style="color: red;">
			<td>
				Причини загибелі
			</td>
			<td>
				<ol>
					<li>Іго Золотої Орди</li>
					<li>Сильна боярська опозиція, її свавілля</li>
					<li>Агресія Польщі, Литви та Угорщини, їх боротьба за галицько-волинську спадщину.</li>
					<li>Правління княжої династії</li>
				</ol>
			</td>
		</tr>
		<tr>
			<td colspan="2" style="color: red; text-align: center;">
				<p>ІСТОРИЧНЕ ЗНАЧЕННЯ</p>
				<p>Галицько-Волинська держава забезпечила наступність і безперервність розвитку державницьких традицій на українських землях.</p>
				<p>Перетворилася на центр політичного та економічного життя, який забезпечував високий розвиток українських земель.</p>
				<p>Сприяла долученню українських земель до західної культури.</p>
				<p>Збережено власну культурну традицію, що зазнавала значного візантійського впливу.</p>
				<p>У складі Литви Волинь під владою князя Любарта зберегла свій руський український характер.</p>
				<p>Галичина на 400 років перейшла під владу Польщі, населення зполящувалося.</p>
			</td>
		</tr>
	</tbody>
</table>

VІІ. Учні поділяються на пари чи групи.

**Завдання:** Знайти помилки в тексті та виправити їх.

Загарбанню Галичини сприяло те, що королевою Угорщини було обрано старшу дочку Людовіка Констанцію. Чоловіком Констанції і королем Польщі став, за умовою Люблінської унії (1358 р.), литовський князь Любарт. Підписуючи унію, він зобов’язувався «навік приєднати всі свої землі, угорські й руські, до Корони Польської». Таким чином, Галичина майже на 400 років перейшла під владу Литви.

*Правильний текст*

Загарбанню Галичини сприяло те, що королевою Польщі було обрано молодшу дочку Людовіка Ядвігу. Чоловіком Ядвіги і королем Польщі став, за умовою Кревської унії (1385 р.), литовський князь Ягайло. Підписуючи унію, Ягайло зобов’язувався «навік приєднати всі свої землі, литовські й руські, до Корони Польської». Таким чином, Галичина майже на 400 років перейшла під владу Польщі.

Групи представляють результати своєї роботи, обговоривши помилки зачитується вірний текст.

Учитель (За допомогою співбесіди з учнями зробити висновки, підвести підсумки):

## Висновки

Отже,

- В середині ХІVстоліття Галицько - Волинська держава перестає існувати.
- Серед причин її загибелі слід виділити те, що землі Русі на декілька століть потрапили в кабалу до монгольських завойовників, які не давали можливості розвиватися землям ні економічно, ні політично, постійно спустошували руські землі або ж «натравлювали»  тогочасних правителів воювати один – з – одним, підтримували постійний розбрат.
- Бояри, особливо в Галичині, були сильними та впливовими, не давали можливості укріплюватися сильній князівській владі, що ослаблювало державу і посилювало політичну нестабільність в ній, чим вміло користувалися сильні сусідні держави – Польща, Угорщина, Литва, поступово загарбуючи собі землі Галичини та Волині.
- Після загибелі князів Андрія та Лева ІІ не залишилося прямих нащадків Романовичів, які могли б утримати владу та захистити державу від зовнішніх ворогів.
- Намагання литовського князя Любарта утримати Галицько- Волинську державу в єдиних руках не дало результату, ослаблена держава була ласим шматком для інших європейських правителів.

## Домашнє завдання

Закінчити оформлення опорного конспекту №20, індивідуальне завдання – підготувати повідомлення або презентацію «Література, літописання Галицько-Волинського князівства», «Архітектура Галицько-Волинського князівства», «Живопис, скульптура Галицько-Волинського князівства».
