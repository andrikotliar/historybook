---
title: 7 клас. Історія України. Урок узагальнення до розділу ІV. "Королівство Руське (Галицько – Волинська держава)" 
description: Семикласники повторять, узагальнять, закріплять набуті знання у ході вивчення розділу.
date: 2022-02-23
---

**Мета:** повторити, узагальнити та закріпити знання, набуті учнями впродовж вивчення розділу; розвивати вміння та навички, які формувалися на попередніх заняттях; виховний аспект уроку реалізується в результаті осмислення учнями подій минулого своєї Батьківщини й формування позитивного емоційно-особистісного ставлення до них; по ходу урокуспонукати учнів до подальшого поглиблення знань.

Структура уроку.

Учитель оголошує учням тему уроку, його завдання та інформує про основні форми роботи.

І. Учитель: Прошу учнів здати опорні конспекти № 16- 21, історичний портрет Данила Галицького, контурні карти або картосхеми. За тему ваша оцінка буде складатися з оцінки за опорні конспекти, виконання завдань на контурній карті чи картосхемі; оцінок, отриманих за творчі та додаткові завдання, що відображені в ваших особистих таблицях та  оцінок, отриманих протягом роботи над темою розділу, оцінок, що будуть отримані на даному уроці. 

(Асистент збирає опорні конспекти, історичний портрет, картосхеми, контурні карти )

Тести ви отримуєте на листках, у вас є 5 хв., щоб дати відповідь.  За кожне правильно виконане завдання ви отримуєте 1 бал. Максимально 10 балів.

ІІ. Тестові завдання (Індивідуальні завдання)

| 1. У якому році відбулася битва біля Дорогичина<br />А) 1205<br />Б)1223<br />В) 1228<br />Г) 1238 | Г                           |
| ------------------------------------------------------------ | --------------------------- |
| 2. Назвіть рік та битву про яку писав Михайло Грушевський:" Українські полки били ся добре, але Половці не додержали полку, кинули ся тікати й наробили замішання в нашім війську. Наші кинули ся теж тікати і настав страшний погром. Сила людей згинула. Тільки Мстислав київський з своїм табором не втік, а боронив ся; але він піддав ся на слово бродникам(степовій Руси), що були в татарськім війську, а ті не додержали слова: видали його з иньшими князями Татарам, і їх задушено, положивши під дошки, на котрі посідали потім Татари обідати!" | 1223 р.,  битва на р. Калка |
| 3. Про яке місто йдеться в документі<br />«Однак [якось], коли він [Данило] їздив по полю і діяв лови(полювання), то побачив він нагорі гарне і лісисте місце, оточене навкруги його полем, і запитав тамтешніх жителів:«Як іменується це місце?» ….І, уподобавши місце це, надумав він, що поставитьна ньому невеликий город.» | Холм                        |
| 4. Розставте події в хронологічній послідовності<br />А) Коронування Данила Галицького <br />Б) Створення окремої Галицької православної митрополії<br />В) Монгольська навала на Русь<br />Г) Кревська унія | В, А, Б, Г                  |
| 5.Який київський храм став останнім центром опору киян під час облоги міста монгольськими військами хана Батия в 1240 р.? <br />А Софійський собор <br />Б Десятинна церква <br />В Успенський собор <br />Г Михайлівський Золотоверхий собор | Б                           |
| 6. Встановіть відповідність<br />А ) Баскак              1) Загарбання чужих територій<br />Б) Династія            2)Спілка держав, документ про союз<br />В) Експансія          3)Кілька монархів одного роду, котрі змінюють один одного на троні.<br />Г) Унія                    4)Намісник хана Золотої Орди в підвладних країнах, який   проводив<br />                                   облік  населення й збирав данину | А-4 Б-3 В-1 Г-2             |
| 7. Оберіть історичного діяча, що не був сином Данила Галицького<br />А) Лев<br />Б) Василько<br />В) Мстислав<br />Г) Шварно | Б                           |
| 8. Чиїм сином був Юрій І<br />А) Данила<br />Б) Василька<br />В) Володимира<br />Г) Лева | Г                           |
| 9. Із загибеллю яких князів закінчився рід Романовичів<br />А) Лева І та Мстислава<br />Б) Василька та Володимира<br />В) Лева ІІ та Андрія<br />Г) Юрія І та Юрія ІІ | В                           |
| 10. Назвіть рік укладення Кревської унії <br />А) 1349<br />Б)1366<br />В) 1385<br />Г) 1387 | В                           |

(Асистент збирає аркуші та передає вчителю)

ІІІ. Синтетичний конспект ( Індивідуальне завдання. 7 балів)

| 1199 р.-                    | Чингісхан - це  | Данило  Галицький -               | Брат Данила Романовича-    | Болеслав Тройденович - це | Школи були декількох видів -                   |
| --------------------------- | --------------- | --------------------------------- | -------------------------- | ------------------------- | ---------------------------------------------- |
| Столиця -                   | 1223 р. -       | Роки життя -                      | Сини Данила Романовича -   | 1325-1340 рр.-            | Бібліотека - це                                |
| 1202 р. Київ -              | Хан Батий - це  | Батько -                          | 1264- 1308 рр.-            | Казимир ІІІ - це          | Рання літописна пам'ятка краю-                 |
| 1205 р. -                   | 1237- 1238 рр.- | Мати -                            | Володимир Василькович - це | Любарт - це               | Найяскравіша пам'ятка краю-                    |
| Сини Романа Мстиславича-    | 1239 р.-        | Вперше повернувся в Галич -       | Син Лева Даниловича -      | 1366 р. -                 | 1160 р. - собор ____________________ в________ |
| Володислав Кормильчич - це  | 1240 р. -       | Битва біля Дорогичина -           | 1303 р .-                  | 1385 р.-                  | 1157 р. - собор ______в_________               |
| 1211 р.  Данило Романович - | 1240р. Київ -   | Установив зверхність над Києвом - | Сини Юрія Львовича  -      | 1387 р.-                  | Фреска - це                                    |
| Угода у Спіші -             | 1241 р.         | Битва під Ярославлем -            | 1323 р. -                  |                           | Ікона - це                                     |
| 1221 р. Мстислав Удатний -  | Золота Орда- це | Поїздка до Золотої Орди -         |                            |                           | Іконостас - це                                 |
| 1238 р.-                    | Столиця -       | Коронація -                       |                            |                           | "Хитрець Авдій"- це                            |
| 1239 р.-                    |                 | Титул -                           |                            |                           |                                                |
| Столиця -                   |                 |                                   |                            |                           |                                                |

(Асистент передає заповнені аркуші вчителю)

ІV. Гра "Чую і бачу"

(Учні на листках з номерами пишуть відповідь. Учитель зачитує коротку характеристику або короткий опис історичного діяча чи пам'ятки культури, також супроводжує свої слова показом портрета чи пам'ятки культури (Портрети та зображення дивитися у попередніх уроках). Максимум 10 балів )

1. Був деякий час князем Новгорода, де був у великій пошані.  Після смерті Володимира Ярославича об"єднав Волинь та Галичину в одну державу. Галицько- Волинський літопис іменує його "самодержавцем всієї Русі". (Роман Мстиславич)
2. Літописець писав про цього князя: "Сей же король був князем добрим, хоробрим і мудрим, який спорудив городи многі, і церкви, і оздобив їх різноманітними прикрасами, і братолюбством він світився був із братом своїм. Був другим по Соломоні" (Данило Галицький)
3. Літописець писав" Книжник великий і філософ, якого не було перед цим у цілій землі і по ньому не буде" (Володимир Василькович)
4. Він був одним із найпомітніших політиків тогочасної Східної Європи. Однак князь не завжди діяв виважено, послідовно і в інтересах держави, через що дістав прізвисько Шалений. (Лев Данилович)
5. Як свідчить польський хроніст Ян Длугош, князь був «людиною спритною і шляхетною, щедрою для духовних осіб. У його правління Русь користувалася благами миру і величезного добробуту». (Юрій І)
6. Він прийняв православну віру й одружився з дочкою галицького і володимиро-волинського князя Андрія Юрійовича Анною-Буче. Завдяки цьому династичному шлюбу після смерті братів Андрія та Лева Юрійовичів  отримав Східну Волинь із Луцьком як зять померлого і переселився на ці землі. (Любарт)
7. Літописна пам’ятка, написана 1097 р. невідомим автором. У ній розповідається про трагічну долю теребовлянського князя, якого осліпив волинський князь. (Повість про осліплення Василька)
8. Найяскравіша пам’ятка літописання. Літопис був знайдений у 1809 р. російським істориком М.Карамзіним. (Галицько - Волинський літопис)
9. Собор був збудований у 1160 р. київськими майстрами за наказом князя Мстислава Ізяславича. Ця шестистопна однокупольна будівля має простий, але водночас величний вигляд. (Успенський собор у Володимирі - Волинському)
10. Збудував він церкву  гарну й ошатну. Будівля її була влаштована так: чотири склепіння; у кожному куті — арка, що стояла на чотирьох людських головах, вирізьблених якимось майстром. Три вікна були прикрашені римським склом, при вході до вівтаря стояли два стовпи з цілого каменю, а над ними — склепіння і купол, прикрашений золотими зірками на лазурі. Підлога всередині була відлита з міді й чистого олова, і блищала вона, мов дзеркало… Візерунки, різнобарвні й золоті, зроблені умільцем Овдієм… Скульптурні прикраси були пофарбовані всіма кольорами і золотом. Зовнішні фрески були надзвичайно гарні… Ікони дивовижні… Він  прикрасив ікони, що привіз із Києва, коштовним камінням і золотим бісером… Дзвони він привіз із Києва, а інші були відлиті тут… (Церква Іоанна Златоуста у Холмі)

V. Заповнити картосхему (Учитель слідкує за часом, якщо час вичерпано, то дане завдання не виконується) На картосхемі" Галицько- Волинська держава у ХІІІ- ХІV ст." (Для створення картосхеми використати карту "Українські землі у другій половині ХІV ст. ) позначити - Галич, Холм, Львів, Володимир - Волинський, Київ, Чернігів, Завихост, Дорогичин, Ярослав. 

Учитель: Отже, ми закінчили з вами вивчати розділу "Королівство Руське (Галицько – Волинська держава)". У ХІІІ ст. більшість руських князівств потрапила під монгольське іго. Панування Золотої Орди на довго загальнувало політичний, економічний та культурний розвиток цих земель. Це дало змогу сусідам цих земель укріплюватися та міцнішати. Так на північ від них постала нова держава - Литовська. Правителі цієї держави звернули свої погляди на південь, далекі династичні зв'язки давали їм законне право претендувати на спадщину Галицько- Волинського князівства. В ХІV-ХV ст. на заході від князівства починає могутнішати Польська держава, на сході укріплює свої позиції Володимиро - Суздальське князівство та розбудовується Москва.  В ХІV-ХVІ ст. саме ці три державні утворення будуть претендувати на землі колись могутньої Київської Русі.

**Домашнє завдання:** повторити дати, терміни та поняття.