---
title: 7 клас. Історія України. Культура Русі – України.
description: Учні ознайомляться з тим, як виникла східнослов’янська писемність  та  відбувся розвиток української мови; отримають уявлення про рівень освіченості населення, розглянуть, як розвивалася усна народна та музична творчість; якими були здобутки архітектури та образотворчого мистецтва; ознайомляться з найвидатнішими пам’ятками цього періоду.
date: 2020-12-05
---

Мета: розглянути, як виникла східнослов’янська писемність та відбувся розвиток української мови; дати уявлення про рівень освіченості населення, розглянути, як розвивалася усна народна та музична творчість; якими були здобутки архітектури та образотворчого мистецтва; ознайомитися з найвидатнішими пам’ятками цього періоду, формувати навички самостійної роботи, виховувати повагу до культурної спадщини нашого народу.

Основні поняття та терміни: «кирилиця», «церковнослов’янська мова» «билини», «скоморохи», «архітектура», «фреска», «мозаїка», «ікона», «іконопис».

Структура уроку.

І. Підготовка до уроку.

ІІ. Міні – тести

| 1. В якому столітті прийнято вважати засновано Київ                                                                          А) 5 століття                                                                                                                                                      Б) 8 століття                                                                                                                                                             В) 9 століття                                                                                                                                                             Г) 10 століття | А                                       |
| ------------------------------------------------------------ | --------------------------------------- |
| 2. У 882 р. Київ був проголошений «матір’ю городів руських», тобто став:                                              А) містом, жителі якого мали виключне право засновувати інші міста в Київській Русі;                      Б) столицею держави – Русі Рюриковичів                                                                                                      В) місто, яке опікувалося іншими містами Київської Русі і як найбільше піклувалося про їхній господарський розвиток та розбудову | Б                                       |
| 3.На берегах якої річки засновано Київ                                                                                                        А) Десни                                                                                                                                                                 Б) Дністра                                                                                                                                                             В) Дніпра | В                                       |
| 4.«Місто Ярослава» було закладено на горі                                                                                                 А) Щекавиця                                                                                                                                                      Б) Старокиївська                                                                                                                                                В) Замкова | Б                                       |
| 5.Знайдіть зайве:                                                                                                                                                У межах «Міста Ярослава» розташовувалися  Софіївський собор, Золоті ворота, Десятинна церква, Церква Успіння Богородиці, Церква Святого Андрія, Лядські ворота | Десятинна церква, Церква Святого Андрія |
| 6.В якому столітті збудовано Софіївський собор                                                                        А) ІХ ст.                                                                                                                                               Б) Х ст.                                                                                                                                                             В) ХІ ст. | В                                       |

Учні обмініються бланками, учитель зачитує правильні відповіді, учні роблять помітки, асистент передає листки вчителю.

ІІІ. Учитель: Молодці, всі плідно працювали протягом вивчення всієї теми, вивчали дати, розглядали події, знайомилися з видатними постатями нашої держави. Сьогодні, на завершальному уроці ми розглянемо тему « Культура Русі – України». Чому важливо вивчати культуру народу? (Проводиться співбесіда, підводяться підсумки проведеної бесіди, учитель наголошує на поняттях та термінах, які будуть розглянуті протягом вивчення теми). Ми часто згадуємо термін «Культура». Давайте подивимося, що означає даний термін. Вивішує на дошці листок з визначенням. (Можливий запуск слайду).

Культура – сукупність матеріальних та духовних цінностей, створених людством протягом його історії. Об’єднує в собі науку, освіту, мистецтво, мораль, світогляд.

Подивимося, що ми вкладаємо в зміст «Культура» і в цьому нам допоможе підручник. Отже, ми з вами дізнаємося про

Виникнення східнослов’янської писемності та школи;

Усну народну та музичну творчість;

Розвиток архітектури й образотворчого мистецтва.

У нас є підготовлені виступи учнів та підготовлені презентації.

По ходу роботи ми з вами заповнимо таблицю

«Культура Русі – України в кінці Х – першій половині ХІ ст.»

| Галузь                   | Характеристика |
| ------------------------ | -------------- |
| Освіта та наукові знання |                |
| Література               |                |
| Архітектура              |                |
| Живопис                  |                |
| Музика                   |                |

**1 презентація.**

1 слайд

**Виникнення східнослов’янської писемності та школи.**

2 слайд

| Етнос (єдність території та економічного життя, мови, культури) – народ.                           Народ – народність (біологічна єдність, група поєднана кровними, біологічними зв’язками, поєднана мовою, культурою) | VІ – ХVІ століття                                            |
| ------------------------------------------------------------ | ------------------------------------------------------------ |
| Однією з головних ознак кожної народності є її мова.         | Українська мова – інтеграція трьох діалектів правослов’янської мови (полянського, древлянського, сіверянського) |
| Церковнослов’янська (або старослов’янська) мова              | Глаголиця, кирилиця                                          |
| Для запису української мови                                  | Кирилиця                                                     |

3 слайд

![](/uploads/7-klas-kultura-rusi-1.png)

XI ст. східні слов’яни мали власну писемність, або «руські письмена»-  «черти і рези». Пам'ятки стародавньої писемності не збереглися (навощені дощечки, береста),

Писарські інструменти – стилі, писачки

4 слайд

Кирило та Мефодій

![](/uploads/7-klas-kultura-rusi-2.png)

<img src="/uploads/7-klas-kultura-rusi-3.jpg" width="50%">

Після запровадження християнства на Русі поширилася винайдена братами-просвітниками Кирилом і Мефодієм абетка — кирилиця.

Одночасно з’явилася церковнослов’янська (або старослов’янська) мова, яка стала вживатися як церковна і книжна мова. Натомість у повсякденному житті використовувалася жива народна мова.

Кирилиця — слов’янська абетка. Названа за ім’ям слов’янського просвітника Кирила, який разом із братом створив першу слов’янську абетку з 38 літер (глаголицю); його учні вдосконалили її і назвали кирилицею. Вона складалася з 43 літер (але була й коротша абетка — із 27—32 літер). Кирилиця стала основою сучасних слов’янських систем писемності: української, білоруської, болгарської, російської, сербської тощо.

5 слайд

За часів князювання Володимира в Києві для князівських і боярських дітей було відкрито першу школу.

Князь Ярослав Мудрий заснував школу, де навчалося 300 дітей

старост і священиків.

6 слайд

Основу освіти становили богослов’я, філософія, риторика і граматика.

Вивчали на Русі й іноземні мови.

7 слайд

Осередками освіти на Русі були церкви і монастирі, які також сприяли розвитку літератури та мистецтва.

![](/uploads/7-klas-kultura-rusi-4.png)

**2 презентація**

1 слайд

Усна народна та музична творчість.

2 слайд

Усна народна творчість цього періоду надзвичайно різноманітна: билини, перекази, пісні, загадки, прислів’я, приказки, казки.

3 слайд

Билина — староруська епічна пісня-сказання про знаменні події з життя народу і героїчні подвиги богатирів.

4 слайд

До найдавніших належить група билин про князя Володимира Красне Сонечко, який разом із богатирями Іллею Муромцем, Альошою Поповичем та Добринею Микитичем захищав Русь від ворогів.

![](/uploads/7-klas-kultura-rusi-5.png)

5 слайд

Найдавнішими серед східнослов’янських народних пісень є обрядові, які виникли ще в дохристиянські часи. Вони були пов’язані зі святкуванням настання весни і нового року, відзначенням свят урожаю і сонця, обрядами весілля і похорону.

6 слайд

Загадки, прислів’я і приказки в стислій і дотепній формі відображають життєвий досвід і мудрість народу.

7 слайд

До доби Русі належить виникнення відомих усім казок про Бабу-Ягу, Змія Горинича, Кирила Кожум’яку, Котигорошка та багатьох інших. У них русичі висловлювали свої погляди на добро і зло, правду і кривду.

8 слайд

Музика церковна, світська, військова.

На Русі були поширені пісні, танці, гра на музичних інструментах — гуслях, сопілках, гудках і бубнах, барабанах.

![](/uploads/7-klas-kultura-rusi-6.png)

![](/uploads/7-klas-kultura-rusi-7.png)

![](/uploads/7-klas-kultura-rusi-8.png)

9 слайд

На міських площах та в князівських палацах виступали скоморохи, які виконували танці, водили дресированих ведмедів та інших тварин.

![](/uploads/7-klas-kultura-rusi-9.png)

10 слайд

Православна церква сприяла поширенню на Русі хорового співу, стала відома нотна система.

**3 презентація**

1 слайд

Розвиток архітектури й образотворчого мистецтва

2 слайд

Система оборонних споруд

![](/uploads/7-klas-kultura-rusi-10.png)

3 слайд

Десятина церква

![](/uploads/7-klas-kultura-rusi-11.png)

4 слайд

Мозаїка. Фрески. Графіті

![](/uploads/7-klas-kultura-rusi-12.jpg)

![](/uploads/7-klas-kultura-rusi-13.png)

![](/uploads/7-klas-kultura-rusi-14.png)

5 слайд

Софіївський собор. Золоті ворота

![](/uploads/sofiivski-sobor.jpg)

![](/uploads/7-klas-kultura-rusi-15.jpg)

6 слайд

Іконопис

![](/uploads/7-klas-kultura-rusi-16.png)

Учитель: Ми можемо підвести підсумок нашої роботи на уроці. Давайте зачитаємо записи, що ви внесли до таблиці протягом уроку та зробимо висновки.

| Галузь                   | Характеристика                                               |
| ------------------------ | ------------------------------------------------------------ |
| Освіта та наукові знання | Запровадження писемності (глаголиця та кирилиця). Відкриття шкіл (перші започатковані за князя Володимира) при церквах і монастирях. Створення бібліотеки при Софійському соборі. Започаткування та розвиток літописання |
| Література               | Розвиток усної народної творчості (казки, легенди, билини,думи, пісні, прислів’я тощо). |
| Архітектура              | Розвиток містобудування , спорудження оборонних споруд,  розбудова дворів князів і бояр. Розквіт дерев’яної та кам’яної архітектури (Десятинна церква, Софійський собор) |
| Живопис                  | Розвиток монументального живопису (фрески, мозаїка), іконопису, книжкової мініатюри |
| Музика                   | Музика: церковна (виконувалася в храмах церковними музикантами та співаками), світська (мала розважальний чи побутовий характер) і військова (супроводжувала князівських дружин у походах і під час битв). Співаки, скоморохи, акробати, фокусники, жонглери. Найпопулярніші музичні інструменти — труби, флейти, гуслі, дудки, барабани |

Висновок: Писемність у східних слов’ян виникла задовго до прийняття християнства. Після охрещення Русі князем Володимиром існуюча система письма стала витіснятися кирилицею.

До вагомих здобутків культури Русі належить її усна народна та музична творчість.

Високого рівня розвитку досягли архітектура й образотворче мистецтво Русі. Руські будівничі та художники використовували у своїй творчості надбання майстрів Візантії, розвиваючи і вдосконалюючи їхні творчі прийоми.

Домашнє завдання: перевірити опорні конспекти 6-11, повторити дати, терміни та поняття.
