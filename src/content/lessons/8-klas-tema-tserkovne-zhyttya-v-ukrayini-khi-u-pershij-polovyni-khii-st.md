---
title: "8 клас. Тема: Церковне життя в Україні ХVІ – у першій половині ХVІІ ст."
date: 2023-11-14
description: Основні терміни та поняття.
---
Право патронату - процедура призначення на митрополичу та єпископську кафедри польським королем або великим князем литовським.

Реформація — церковно-релігійні й суспільно-політичні рухи, спрямовані на реформування католицької церкви.

Протестантизм — один із трьох (поряд із католицизмом і православ’ям) найбільших напрямів у християнстві, який утворився за доби Реформації в XVI ст.

Кальвінізм - один із напрямів протестантизму, що виник у Швейцарії в XVI ст. 1 листопада 1533 року ректор Паризького університету Ніколя Коп виголосив промову, написану для нього Кальвіном, що закликала до біблійної Реформації в церковному житті, подібної до лютеранської.

Лютеранство - християнська течія, напрямок протестантизму, започаткований у XVI ст. німецьким католицьким священиком Мартіном Лютером із Віттенберга, який закликав до радикальних перетворень в Церкві, чим спричинив Реформацію.

Аріанство – християнська течія, один із напрямків розвитку ранньої християнської церкви. Аріянство пов'язують із вченням священика Арія (бл. 256—336), який заперечував християнський догмат про те, що Бог-Син Ісус Христос — єдиносутній Богові-Отцеві, стверджував, що Христос — істота не вічна, а лише посередник між Богом і людиною. Засуджено остаточно на соборі 381 року. Частково відродилося у XVI столітті у Європі.

Контрреформація — рух за оновлення та реформування католицької церкви, що виник як реакція на протестантську Реформацію та поширення протестантизму.

Церковні братства — релігійногромадські організації при православних парафіях на українських і білоруських землях у XVI—XIX ст.

Ставропігія — православна церковна одиниця, наділена правами, що передбачають підлеглість патріархові та непідлеглість місцевим ієрархам.

Берестейська церковна унія — церковна угода 1596 р., за якою більшість ієрархів Київської православної митрополії вийшли з підпорядкування Константинопольського патріархату й перейшли під зверхність римо-католицької церкви. Вони приймали католицьке вірування, але зберігали візантійську обрядовість.

Наслідки Берестейської унії .

1. Об’єднання церков не відбулося: на українських землях створено третю церкву – уніатську.
2. Втрата православною церквою ієрархів, утиски її вірян.
3. Уніатську церкву не було визнано католиками-поляками як рівноправну.
4. Прихильники православ’я гуртувалися у боротьбі з уніатами
5. Уніати розпочали боротьбу з окатоличенням і ополяченням, ставши оплотом українства проти полонізації населення.

Унійна (греко-католицька) церква – церква, утворена внаслідок об’єднання Київської митрополії з католицькою церквою на соборі в Бересті 1596 р. Підпорядковується Папі Римському, визнає всі догмати католицизму та зберігає православну обрядовість.