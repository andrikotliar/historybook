---
title: Історичний портрет Лева Даниловича
description: Лев Дани́лович (бл. 1228 — бл.1301) — Король Русі, Великий князь Київський, князь перемишльський (бл. 1240—1269), белзький (після 1245—1269) і галицький (1264—бл. 1301).
date: 2022-02-11
---

![Портрет Лева Даниловича](/uploads/portraits/lev-danilovich.png)

**Лев Данилович** (бл. 1228 — бл.1301) — Король Русі, Великий князь Київський, князь перемишльський (бл. 1240—1269), белзький (після 1245—1269) і галицький (1264—бл. 1301).

Представник роду Романовичів, гілки Волинських Мономаховичів із династії Рюриковичів. По батьківський лінії він був нащадком великих київських князів Романа і Мстислава, а також візантійського імператора Ісаака II Ангела. По лінії матері його прадідами були новгородський князь Мстислав Ростиславич та половецький хан Котян.

Точна дата народження Лева невідома.

Син короля Русі Данила і галицької князівни Анни. Чоловік угорської принцеси Констанції, доньки угорського короля Бели IV. Батько руського короля Юрія.

Військово-політичну діяльність князь Лев Данилович розпочав ще за життя свого батька, беручи участь у всіх його походах.

Після смерті короля Данила у 1264 р. крім Перемишльського князівства отримав також Галицьке та Белзьке. В той час королем Русі був Василько Романович.

1270 року помер Василько Романович і відтоді Лев, як старший з Романовичів, фактично став верховним князем Галицько-Волинського князівства.

Лев не був коронований Папською короною.

Визнав себе васалом Золотої Орди.

Підтримував жваві дипломатичні зв’язки з Чехією, Угорщиною, Литвою, Тевтонським орденом. Воював за Краківський престол. Приєднав до Галицького і Волинського князівств частину Закарпаття з Мукачевом і Люблінську землю.

Лев у 1272 році переніс свою столицю до Львова.

Прославився як мужній воїн і полководець, але нерозважливий і нестриманий політик. Занедбав своє князівство через часті війни з сусідами. За переказом у старості прийняв чернецтво.

Точна дата смерті Лева невідома.

